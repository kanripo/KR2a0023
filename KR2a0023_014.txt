# -*- mode: mandoku-view -*-
#+TITLE: 隋書
#+DATE: 2018-03-31 09:03:13.635295
#+PROPERTY: ID KR2a0023
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷十四
<pb:KR2a0023_WYG_014-1a>¶
欽定四庫全書¶
　隋書卷十四¶
唐太尉揚州都督監修國史上柱國趙國公臣長孫無忌等撰¶
　志第九¶
音樂中¶
齊神武霸跡肇創遷都于鄴猶曰人臣故咸遵魏典及¶
文宣初禪尚未改舊章宫懸各設十二鎛鍾於其辰位¶
四面並設編鍾磬各一簨簴合二十架設建鼓於四隅¶
郊廟朝會同用之其後將有創革尚樂典御祖珽自言¶
<pb:KR2a0023_WYG_014-1b>¶
舊在洛下曉知舊樂上書曰魏氏來自雲朔肇有諸華¶
樂操土風未移其俗至道武帝皇始元年破慕容寳于¶
中山獲晉樂器不知采用皆委棄之天興初吏部郎鄧¶
彦海奏上廟樂創制宫懸而鍾管不備樂章既闕雜以¶
簸邏廻歌初用八佾作始皇之舞至太武帝平河西得¶
沮渠蒙遜之伎賔嘉大禮皆雜用焉此聲所興蓋苻堅¶
之末吕光出平西域得胡戎之樂因又改變雜以秦聲¶
<pb:KR2a0023_WYG_014-2a>¶
所謂秦漢樂也至永熙中錄尚書長孫承業共臣先人¶
太常卿瑩等斟酌繕修戎華兼采至於鍾律煥然大備¶
自古相襲損益可知今之創制請以為準珽因采魏安¶
豐王延明及信都芳等所著樂説而定正聲始具宮懸¶
之器仍雜西涼之曲樂名廣成而舞不立號所謂洛陽¶
舊樂者也武成之時始定四郊宗廟三朝之樂羣臣入¶
出奏肆夏牲入出薦毛血並奏昭夏迎送神及皇帝初¶
獻禮五方上帝並奏髙明之樂為覆燾之舞皇帝入壇¶
門及升壇飲福酒就燎位還便殿並奏皇夏以髙祖配¶
<pb:KR2a0023_WYG_014-2b>¶
饗奏武德之樂為昭烈之舞祼地奏登歌其四時祭廟¶
及禘祫皇六世祖司空五世祖吏部尚書髙祖秦州刺¶
史曾祖太尉武貞公祖文穆皇帝諸神室並奏始基之¶
樂為恢祚之舞髙祖神武皇帝神室奏武德之樂為昭¶
烈之舞文襄皇帝神室奏文德之樂為宣政之舞顯祖¶
文宣皇帝神室奏文正之樂為光大之舞肅宗孝昭皇¶
帝神室奏文明之樂為休德之舞其入出之儀同四郊¶
<pb:KR2a0023_WYG_014-3a>¶
之禮今列其辭云¶
大禘圜丘及北郊歌辭¶
夕牲羣臣入門奏肆夏樂辭¶
　肇應靈序　奄字黎人　乃朝萬國　爰徴百神¶
　祗展方望　幽顯咸臻　禮崇聲協　贄列珪陳¶
　翼差鱗次　端笏垂紳　來趨動色　式贊天人¶
迎神奏髙明樂辭(登歌辭同)¶
　惟神監矣(北郊云惟祗監矣)皇靈肅止　圓璧展事(北郊云方琮展)¶
　(事)成文即始(北郊云即隂成理)士備八能　樂合六變(北郊云樂)¶
<pb:KR2a0023_WYG_014-3b>¶
　(合八變)風湊伊雅　光華襲薦　宸衛騰景　靈駕霏¶
　煙　嚴壇生白　綺席凝玄¶
牲出入奏昭夏辭¶
　剛柔設位　惟皇配之　言肅其禮　念暢在茲¶
　飾牲舉獸　載歌且舞　既捨伊腯　致精靈府¶
　物色惟典　齋沐加恭　宗族咸暨　罔不率從¶
薦毛血奏昭夏辭(羣臣出奏肆夏進熟羣臣入奏肆夏辭同初入)¶
<pb:KR2a0023_WYG_014-4a>¶
　展禮上月　肅事應時　繭栗為用　交暢有期¶
　弓矢斯發　盆簝將事　圓神致祀(北郊云方祗致祀)率由¶
　先志　和以鑾刀　臭以血膋　至哉敬矣　厥義¶
　孔高¶
進熟皇帝入門奏皇夏辭¶
　帝敬昭宣　皇誠肅致　玉帛齊軌　屏攝咸次¶
　三垓上列(北郊云重垓上列)四陛旁升(北郊云分陛旁升)龍陳萬騎¶
　鳯動千乘　神儀天藹　睟容離曜　金根停軫¶
　奉光先導¶
<pb:KR2a0023_WYG_014-4b>¶
皇帝升丘奏皇夏辭(壇上登歌辭同)¶
　紫壇雲曖(北郊云層壇雲曖)紺幄霞褰(北郊云嚴幄霞褰)我其陟止¶
　載致其䖍　百靈竦聽　萬國咸仰　人神咫尺¶
　玄應肹蠁¶
皇帝初獻奏高明樂辭¶
　上下眷　旁午從　爵以質　獻以恭　咸斯暢¶
　樂惟雍　孝敬闡　臨萬邦¶
<pb:KR2a0023_WYG_014-5a>¶
皇帝奠爵訖奏髙明樂覆燾之舞辭¶
　自天子之　會昌神道　丘陵肅事(北郊云方澤祗事)克光¶
　天保　九關洞開　百靈環列　八樽呈備　五聲¶
　投節¶
皇帝獻太祖配饗神座奏武德之樂昭烈之舞辭(皇帝小退)¶
(當昊天上帝神座前奏皇夏辭同上皇夏)¶
　配神登聖　主極尊靈　敬宣昭燭　咸達窅㝠¶
　禮弘化定　樂贊功成　穰穰介福　下被羣生¶
皇帝飲福酒奏皇夏之樂(皇帝詣東陛還坐又奏皇夏辭同初入門)¶
<pb:KR2a0023_WYG_014-5b>¶
　皇心緬且感　吉蠲奉至誠　赫哉光盛德¶
　訖巛詔百靈　報福歸昌運　承祐播休明¶
　風雲馳九域　龍蛟躍四溟　浮幕呈光氣¶
　儷象燭華精　護武方知恥　韶夏僅同聲¶
送神降丘南陛奏髙明樂辭(皇帝之望燎位又奏皇夏辭同上皇夏)¶
　獻享畢　懸佾周　神之駕　將上遊(北郊云將下遊)超斗¶
　極(北郊云超荒極)絶河流(北郊云憩昆丘)懷萬國　寧九州　欣帝¶
<pb:KR2a0023_WYG_014-6a>¶
　道　心顧留　币上下　荷皇休¶
紫壇既燎奏昭夏樂辭(皇帝自望燎還本位奏皇夏辭同上皇夏)¶
　玄黃覆載　元首照臨　合德致禮　有契其心¶
　敬申事闋　潔誠云報　玉帛載升(北郊云牲玉載陳)棫樸¶
　斯燎　寥廓幽曖　播以馨香　皇靈惟監　降福¶
　無疆¶
皇帝還便殿奏皇夏辭(羣臣出奏肆夏辭同上肆夏祠感帝用圜丘辭)¶
　天大親嚴　匪敬伊孝　永言肆饗　宸明增耀¶
　陽丘既暢(北郊云隂澤云暢)大典逾光　乃安斯息　欽若¶
<pb:KR2a0023_WYG_014-6b>¶
　舊章　天廻地旋　鳴鑾引警　且萬且億　皇歴¶
　惟永¶
五郊迎氣樂辭¶
青帝降神奏髙明樂辭¶
　嵗云獻　谷風歸　斗東指　鴈北飛　電鞭激¶
　雷車遽　虹旌靡　青龍馭　和氣洽　具物滋¶
　飜降止　應帝期¶
<pb:KR2a0023_WYG_014-7a>¶
赤帝降神奏髙明樂辭¶
　婺女司旦中呂宣　朱精御節離景延¶
　根荄俊茂溫風發　柘火風水應炎月¶
　執衡長物德孔昭　赤旂霞曵會今朝¶
黄帝降神奏髙明樂辭¶
　居中帀五運　乘衡畢四時　含養資羣物¶
　協德固皇基　嘽緩契王風　持載符君德¶
　良辰動靈駕　承祀昌邦國¶
白帝降神奏髙明樂辭¶
<pb:KR2a0023_WYG_014-7b>¶
　風涼露降馳景颺寒精　山川摇落平秩在西成¶
　蓋藏成積蒸人被嘉祉　從享來儀鴻休溢千祀¶
黑帝降神奏髙明樂辭¶
　虹藏雉化告寒　冰壯地坼年殫¶
　日次月紀方極　九州萬邦獻力¶
　叶光是紀嵗窮　微陽濳兆方融¶
　天子赫赫明聖　享神降福惟敬¶
<pb:KR2a0023_WYG_014-8a>¶
祠五帝於明堂樂歌辭¶
先祀一日夕牲羣官入自門奏肆夏¶
　國陽崇祀　嚴恭有聞　荒華胥暨　樂我大君¶
　冕瑞有列　禽帛恭敘　羣后師師　威儀容與¶
　執禮辨物　司樂考章　率由靡墜　休有烈光¶
太祝令迎神奏髙明樂覆燾舞辭¶
　祖德光　國圖昌　祗上帝　禮四方　闢紫宮¶
　洞華闕　龍獸奮　風雲發　飛朱雀　從玄武¶
　攜日月　帶雷雨　耀宇内　溢區中　眷帝道¶
<pb:KR2a0023_WYG_014-8b>¶
　感皇風　帝道康　皇風扇　粢盛列　椒糈薦¶
　神且寧　㑹五精　歸福祿　幸閭亭¶
太祖配饗奏武德樂昭烈舞辭(五方天帝奏髙明之樂覆燾之舞辭同迎氣)¶
　我惟我祖　自天之命　道被歸仁　時屯啟聖¶
　運鍾千祀　授手萬姓　夷兇掩虐　匡頽翼正¶
　載經載營　庶士咸寧　九功以洽　七德兼盈¶
　丹書入告　玄玉來呈　露甘泉白　雲郁河清¶
<pb:KR2a0023_WYG_014-9a>¶
　聲教咸往　舟車畢會　仁加有形　化洽無外¶
　嚴親惟重　陟配惟大　既祐斯歌　率土攸賴¶
牲出入奏昭夏樂辭¶
　孝饗不匱　精絜臨年　滌牢委溢　形色博牷¶
　于以用之　言承歆祀　肅肅威儀　敢不敬止¶
　載飾載省　維牛維羊　明神有察　保茲萬方¶
薦毛血奏昭夏辭(羣臣出奏肆夏進熟羣臣入奏肆夏同上肆夏辭)¶
　我將宗祀　夤獻厥誠　鞠躬如在　側聽無聲¶
　薦色斯純　呈氣斯臭　有滌有濯　惟神其祐¶
<pb:KR2a0023_WYG_014-9b>¶
　五方來格　一人多祉　明德惟馨　於穆不已¶
進熟皇帝入門奏皇夏辭(皇帝升壇奏皇夏辭同)¶
　象訖上構　儀巛下基　集靈崇祖　永言孝思¶
　室陳簋豆　庭羅懸佾　夙夜畏威　保兹貞吉¶
　舞貴其夜　歌重其升　降斯百禄　惟響惟應¶
皇帝初獻奏髙明樂覆燾舞辭¶
　度几筵　闢牖户　禮上帝　感皇祖　酌惟絜¶
<pb:KR2a0023_WYG_014-10a>¶
　滌以清　薦心款　達神明¶
皇帝祼獻奏髙明樂覆燾舞辭¶
　帝精來降　應我明德　禮殫義展　流祉邦國¶
　既受多祉　實資孝敬　祀竭其誠　荷天休命¶
皇帝飲福酒奏皇夏辭¶
　恭祀洽　　　盛禮宣　　　英猷爛層景¶
　廣澤同深泉　上靈鍾百福　羣神歸萬年¶
　月軌咸梯岫　日域盡浮川　瑞鳥飛玄扈¶
　濳鱗躍翠漣　皇家膺寳歴　兩地復參天¶
<pb:KR2a0023_WYG_014-10b>¶
太祝送神奏髙明樂覆燾舞辭¶
　青陽奏　發朱明　歌西皓　唱玄㝠　大禮罄¶
　廣樂成　神心澤　將逺征　飾龍駕　矯鳯旍¶
　指閶闔　憩層城　出溫谷　邁炎庭　跨西汜¶
　過北溟　忽萬億　耀光精　比電騖　與雷行¶
　嗟皇道　懷萬靈　固王業　震天聲¶
皇帝還便殿奏皇夏辭¶
<pb:KR2a0023_WYG_014-11a>¶
　文物備矣　聲明有章　登薦唯肅　禮邈前王¶
　鬯齊云終　折旋告罄　穆穆旒冕　蘊誠畢敬¶
　屯衛按部　鑾蹕廻途　蹔留紫殿　將及清都¶
享廟樂辭¶
先祀一日夕牲羣臣入奏肆夏辭¶
　霜淒雨暢　烝哉帝心　有敬其祀　肅事惟歆¶
　昭昭車服　濟濟衣簪　鞠躬貢酎　磬折奉琛¶
　差以五列　和以八音　式祗王度　如玉如金¶
迎神奏髙明登歌樂辭¶
<pb:KR2a0023_WYG_014-11b>¶
　日卜惟吉　辰擇其良　奕奕清廟　黼黻周張¶
　大呂為角　應鍾為羽　路鼗隂竹　德歌昭舞¶
　祀事孔明　百神允穆　神心乃顧　保兹介福¶
牲出入奏昭夏樂辭¶
　大祀云事　獻奠有儀　既歌既展　贊顧迎犧¶
　執從伊竦　芻飾惟慄　俟用於庭　將升於室¶
　且握且騂　以致其誠　恵我貽頌　降祉千齡¶
<pb:KR2a0023_WYG_014-12a>¶
薦毛血奏昭夏辭(三公出奏肆夏進熟羣臣入奏肆夏辭同)¶
　愐彼遐慨　悠然永思　留連七享　纒綿四時¶
　神升魄沈　靡聞靡見　隂陽載俟　臭聲兼薦¶
　祖考其鑒　言萃王休　降神敷錫　百福是由¶
進熟皇帝入北門奏皇夏樂辭¶
　齊居嚴殿　夙駕層闈　車輅垂彩　旒衮騰輝¶
　聳誠載仰　翹心有慕　洞洞自形　斤斤表歩¶
　閟宫有邃　神道依俙　孝心緬邈　爰屬爰依¶
太祝祼地奏登歌樂辭(皇帝詣東陛奏皇夏升殿又奏皇夏辭同)¶
<pb:KR2a0023_WYG_014-12b>¶
　太室窅窅　神居宿設　鬱鬯惟芬　珪璋惟絜¶
　彝斚應時　龍蒲代用　藉茅無咎　福祿攸降¶
　端感會事　儼思修禮　齊齊勿勿　俄俄濟濟¶
皇帝升殿殿上作登歌樂辭¶
　我祠我祖　永惟厥先　炎農肇聖　靈祉蟬聨¶
　霸圖中造　帝業方宣　道昌基構　撫運承天¶
　奄家六合　爰光八埏　尊神致禮　孝思惟纒¶
<pb:KR2a0023_WYG_014-13a>¶
　寒來暑反　惕薦在年　匪敬伊慕　備物不愆¶
　設簴設業　鞉鼔填填　辟公在位　有容伊䖍¶
　登歌啓佾　下管應懸　厥容無爽　幽明肅然¶
　誠帀厚地　和達穹玄　既調風雨　載協山川¶
　周庭有列　湯孫永延　教聲惟被　邁後光前¶
皇帝初獻皇祖司空公神室奏始基樂恢祚舞辭¶
　克明克俊　祖武惟昌　業弘營土　聲被海方¶
　有流厥德　终耀其光　明神幽贊　景祚攸長¶
皇帝初獻皇祖吏部尚書神室奏始基樂恢祚舞辭¶
<pb:KR2a0023_WYG_014-13b>¶
　顯允盛德　隆我前構　瑶源彌潟　瓊根愈秀¶
　誕惟有族　丕緒克茂　大業崇新　洪基增舊¶
皇帝初獻皇祖秦州使君神室奏始基樂恢祚舞辭¶
　祖德丕顯　明喆知機　豹變東國　鵲起西歸¶
　禮申官次　命改朝衣　敬思孝享　多福無違¶
皇帝獻太祖太尉武貞公神室奏始基樂恢祚舞辭¶
　兆靈有業　濳德無聲　韜光戢耀　貫幽洞㝠¶
<pb:KR2a0023_WYG_014-14a>¶
　道弘舒卷　施博藏行　緬追嵗事　夜遽不寧¶
皇帝獻皇祖文穆皇帝神室奏始基樂恢祚舞辭¶
　皇皇祖德　穆穆其風　語嘿自已　明叡在躬¶
　荷天之錫　聖表克隆　髙山作矣　寳祚其崇¶
　離光旦旦　載煥載融　感薦惟永　神保無窮¶
皇帝獻髙祖神武皇帝神室奏武德樂昭烈舞辭¶
　天造草昧　時難糾紛　孰拯斯溺　靡救其焚¶
　大人利見　緯武經文　顧指維極　吐吸風雲¶
　開天闢地　峻岳夷海　㝠工掩迹　上德不宰¶
<pb:KR2a0023_WYG_014-14b>¶
　神心有應　龍化無待　義征九服　仁兵告凱¶
　上平下成　靡或不寧　匪王伊帝　偶極崇靈¶
　享親則孝　絜祀惟誠　禮備樂序　肅贊神明¶
皇帝獻文襄皇帝神室奏文德樂宣政舞辭¶
　聖武丕基　叡文顯統　眇哉神啓　鬱矣天縱¶
　道則人弘　德云邁種　昭冥咸叙　崇深畢綜¶
　自中徂外　經朝庇野　政反淪風　威還缺雅¶
<pb:KR2a0023_WYG_014-15a>¶
　旁作穆穆　格于上下　維享維宗　來鑒來假¶
皇帝獻顯祖文宣皇帝奏文正樂光大舞辭¶
　玄歴已謝　蒼靈告期　圖璽有屬　揖讓惟時¶
　龍升獸變　弘我帝基　對揚穹昊　寔啟雍熙¶
　欽若皇猷　永懷王度　欣賞斯穆　威刑允措¶
　軌物俱宣　憲章咸布　俗無邪指　下歸正路¶
　茫茫九域　振以訖綱　混通華裔　配括天壤¶
　作禮視德　列樂傳響　薦祀惟䖍　衣冠載仰¶
皇帝還東壁飲福酒奏皇夏樂辭¶
<pb:KR2a0023_WYG_014-15b>¶
　孝心翼翼　率禮兢兢　時洗時薦　或降或升¶
　在堂在户　載湛載凝　多品多奠　備物攸膺¶
　蘭芬敬挹　玉爼恭承　受祭之祜　如彼岡陵¶
送神奏髙明樂辭¶
　仰榱桷　慕衣冠　禮云罄　祀將闌　神之駕¶
　紛弈弈　乘白雲　無不適　窮昭域　極幽塗¶
　歸帝祉　眷皇都¶
<pb:KR2a0023_WYG_014-16a>¶
皇帝詣便殿奏皇夏樂辭(羣官出奏肆夏辭同)¶
　禮行斯畢　樂奏以终　受嘏先退　載暢其衷¶
　鑾軒循轍　麾旌復路　光景徘徊　絃歌顧慕¶
　靈之相矣　有錫無疆　國圖日競　家歴天長¶
元會大饗協律不得升陛黄門舉麾於殿上今列其歌¶
辭云¶
賓入門四箱奏肆夏辭¶
　昊蒼眷命　興王統天　業髙帝始　道邈皇先¶
　禮成化穆　樂合風宣　賔朝荒夏　揚對穹玄¶
<pb:KR2a0023_WYG_014-16b>¶
皇帝出閤奏皇夏樂辭¶
　夏正肇旦　周物充庭　具僚在位　俛伏無聲¶
　大君穆穆　宸儀動睟　日煦天廻　萬靈胥萃¶
皇帝當扆羣臣奉賀奏皇夏辭¶
　天子南面　乾覆離明　三千咸列　萬國填并¶
　猶從禹會　如次湯庭　奉茲一德　上下和平¶
皇帝入宁變服黄鍾太簇二箱奏皇夏辭¶
<pb:KR2a0023_WYG_014-17a>¶
　我應天歴　四海為家　協同内外　混一戎華¶
　鶴蓋龍馬　風乘雲車　夏章夷服　其會如麻¶
　九賔有儀　八音有節　肅肅於位　飲和在列¶
　四序氤氲　三光昭晰　君哉大矣　軒唐比轍¶
皇帝變服移幄坐於西箱帝出升御坐姑洗奏皇夏辭¶
　皇運應籙　廓定區㝢　受終以文　構業以武¶
　堯昔命舜　舜亦命禹　大人馭歴　重規沓矩¶
　欽明在上　昭納八夤　從靈體極　誕聖窮神¶
　化生羣品　陶育蒸人　展禮肆樂　協此元春¶
<pb:KR2a0023_WYG_014-17b>¶
王公奠璧奏肆夏辭¶
　萬方咸暨　三揖以申　垂旒馮玉　五瑞交陳¶
　拜稽有章　升降有節　聖皇負扆　虞唐比烈¶
上夀黄鍾箱奏上夀曲辭¶
　仰三光　奏萬夀　人皇御六氣　天地同長久¶
皇太子入至坐位酒至御殿上奏登歌辭¶
　大齊統歴　道化光明　馬圖呈寳　龜籙告靈¶
<pb:KR2a0023_WYG_014-18a>¶
　百蠻非衆　八荒非逖　同作堯人　俱包禹迹(其一)¶
　天覆地載　成以四時　惟皇是則　比大於兹¶
　羣星拱極　衆川赴海　萬㝢駿奔　一朝咸在(其二)¶
　齊之以禮　相趨帝庭　應規蹈矩　玉色金聲¶
　動之以樂　和風四布　龍申鳯舞鸞歌麟歩(其三)¶
食至御前奏食舉樂辭¶
　三端正啟　萬方觀禮　具物充庭　二儀合體¶
　百華照曉　千門洞晨　或華或裔　奉贄惟新¶
　悠悠亘六合　員首莫不臣　仰施如雨　晞和猶¶
<pb:KR2a0023_WYG_014-18b>¶
　春　風化表笙鏞　歌謳被琴瑟　誰言文軌異¶
　今朝混為一(其一)¶
　彤庭爛景　丹陛流光　懷黄綰白　鵷鷺成行¶
　文贊百揆　武鎮四方　折衝鼓雷電　獻替協隂¶
　陽　大矣哉　道邁上皇　陋五帝　狹三王　窮¶
　禮物　該樂章　序冠帶　垂衣裳(其二)¶
　天壤和　家國穆　悠悠萬類咸孕育　契㝠化¶
<pb:KR2a0023_WYG_014-19a>¶
　侔大造　靈効珍　神歸寳　興雲氣　飛龍蒼¶
　麟一角　鳯五光　朱雀降　黄玉表　九尾馴¶
　三足擾　化之定　至矣哉　瑞感德　四方來(其三)¶
　囹圄空　水火菽粟　求賢振滯棄珠玉　衣不靡¶
　宫以卑　當陽端嘿　垂拱無為　云云萬有　其¶
　樂不訾(其四)¶
　嗟此舉時　逢至道　肖形咸自持　賦命無傷夭¶
　行氣進皇輿　遊龍服帝皁　聖主寧區宇　乾坤¶
　永相保(其五)¶
<pb:KR2a0023_WYG_014-19b>¶
　牧野征　鳴條戰　大齊家萬國　拱揖應終禪¶
　奥主廓清都　大君臨赤縣　髙居深視　當扆正¶
　殿　旦暮之期今一見(其六)¶
　兩儀分　牧以君　陶有象　化無垠　大齊德¶
　邈誰羣　超鳯火　冠龍雲　露以絜　風以薰¶
　榮光至　氣氤氲(其七)¶
　神化逺　人物協　寒暑調　風雨燮　披泥檢¶
<pb:KR2a0023_WYG_014-20a>¶
　受圖諜　圖諜啟　期運昌　分四序　綴三光¶
　延寳祚　眇無疆(其八)¶
　惟皇道　升平日　河水清　海不溢　雲干吕¶
　風入律　驅黔首　入仁夀　與天髙　並地厚(其九)¶
　刑以厝　頌聲揚　皇情邈　眷汾襄　岱山高¶
　配林壯　亭亭聳　云云望　斾葳蕤　駕騤騤¶
　刋金闕　奠玉龜(其十)¶
文舞將作先設階歩辭¶
　我后降德　肇峻皇基　摇鈴大號　振鐸命期¶
<pb:KR2a0023_WYG_014-20b>¶
　雲行雨洽　天臨地持　茫茫區宇　萬代一時¶
　文來武肅　成定於兹　象容則舞　歌德言詩¶
　鏘鏘金石　列列匏絲　鳯儀龍至　樂我雍熙¶
文舞辭¶
　皇天有命　歸我大齊　受兹華玉　爰錫玄珪¶
　奄家環海　實子蒸黎　圖開寳匣　檢封芝泥¶
　無思不順　自東徂西　敎南暨朔　罔敢或攜¶
<pb:KR2a0023_WYG_014-21a>¶
　比日之明　如天之大　神化斯洽　率土無外¶
　眇眇舟車　華戎畢會　祠我春秋　服我冠帶¶
　儀協震象　樂均天籟　蹈武在庭　其容藹藹¶
武舞將作先設階歩辭¶
　大齊統歴　天鑒孔昭　金人降汎　火鳯來巢¶
　眇均虞德　干戚降苗　夙沙攻主　歸我軒朝¶
　禮符揖讓　樂契咸韶　蹈揚惟序　律度時調¶
武舞辭¶
　天眷横流　宅心玄聖　祖功宗德　重光襲映¶
<pb:KR2a0023_WYG_014-21b>¶
　我皇恭己　誕膺靈命　宇外斯燭　域中咸鏡¶
　悠悠率土　時惟保定　微微動植　莫違其性¶
　仁豐庶物　施洽羣生　海寧洛變　契此休明¶
　雅宣茂烈　頌紀英聲　鑑鍠鍾鼓　掩抑簫笙¶
　歌之不足　舞以禮成　鑠矣王度　緬邁千齡¶
皇帝入鍾鼔奏皇夏辭¶
　禮終三爵　樂奏九成　允也天子　穹壤和平¶
<pb:KR2a0023_WYG_014-22a>¶
　載色載笑　反寢宴息　一人有祉　百神奉職¶
鼓吹二十曲皆改古名以敘功德第一漢朱鷺改名水¶
德謝言魏謝齊興也第二漢思悲翁改名出山東言神¶
武帝戰廣阿創大業破爾朱兆也第三漢艾如張改名¶
戰韓陵言神武滅四胡定京洛逺近賔服也第四漢上¶
之回改名殄關隴言神武遣侯莫陳悦誅賀拔岳定關¶
隴平河外漠北款秦中附也第五漢擁離改名滅山胡¶
言神武屠劉蠡升髙車懷殊俗蠕蠕來向化也第六漢¶
戰城南改名立武定言神武立魏主天下既安而能遷¶
<pb:KR2a0023_WYG_014-22b>¶
於鄴也第七漢巫山髙改名戰芒山言神武斬周十萬¶
之衆其軍將脱身走免也第八漢上陵改名禽蕭明言¶
梁遣兄子貞陽侯來冦彭宋文襄帝遣太尉清河王岳¶
一戰禽殄俘馘萬計也第九漢將進酒改名破侯景言¶
文襄遣清河王岳摧殄侯景克復河南也第十漢君馬¶
黄改名定汝潁言文襄遣清河王岳禽周大將軍王思¶
政於長葛汝潁悉平也第十一漢芳樹改名克淮南言¶
<pb:KR2a0023_WYG_014-23a>¶
文襄遣清河王岳南翦梁國獲其司徒陸法和克夀春¶
合肥鍾離淮隂盡取江北之地也第十二漢有所思改¶
名嗣丕基言文宣帝統纘大業也第十三漢雉子班改¶
名聖道洽言文宣克隆堂構無思不服也第十四漢聖¶
人出改名受魏禪言文宣應天順人也第十五漢上邪¶
改名平瀚海言蠕蠕盡部落入冦武州之塞而文宣命¶
將出征平殄北荒滅其國也第十六漢臨髙臺改名服¶
江南言文宣道洽無外梁主蕭繹來附化也第十七漢¶
逺如期改名刑罰中言孝昭帝舉直措枉獄訟無怨也¶
<pb:KR2a0023_WYG_014-23b>¶
第十八漢石留行改名逺夷至言時主化霑海外西夷¶
諸國遣使朝貢也第十九漢務成改名嘉瑞臻言時主¶
應期河清龍見符瑞總至也第二十漢玄雲改名成禮¶
樂言時主功成化洽制禮作樂也古又有黄雀釣竿二¶
曲略而不用並議定其名被於鼔吹諸州鎮戍各給鼔¶
吹樂多少各以大小等級為差諸王為州皆給赤鼔赤¶
角皇子則增給吳鼔長鳴角上州刺史皆給青鼔青角¶
<pb:KR2a0023_WYG_014-24a>¶
中州已下及諸鎮戍皆給黑鼔黑角樂器皆有衣並同¶
鼔色¶
雜樂有西涼鼙舞清樂龜兹等然吹笛彈琵琶五絃及¶
歌舞之伎自文襄以來皆所愛好至河清以後傳習尤¶
盛後主唯賞胡戎樂耽愛無已於是繁手淫聲争新哀¶
怨故曹妙達安未弱安馬駒之徒至有封王開府者遂¶
服簪纓而為伶人之事後主亦自能度曲親執樂器悦¶
翫無倦倚絃而歌别採新聲為無愁曲音韻窈窕極於¶
哀思使胡兒閹宦之輩齊唱和之曲終樂闋莫不隕涕¶
<pb:KR2a0023_WYG_014-24b>¶
雖行幸道路或時馬上奏之樂往哀來竟以亡國¶
周太祖迎魏武入關樂聲皆闕恭帝元年平荆州大獲¶
梁氏樂器以屬有司及建六官乃詔曰六樂尚矣其聲¶
歌之節舞蹈之容寂寥已絶不可得而詳也但方行古¶
人之事可不本於兹乎自宜依準制其歌舞祀五帝日¶
月星辰於是有司詳定郊廟祀五帝日月星辰用黄帝¶
樂歌大吕舞雲門祭九州社稷水旱雩禜用唐堯樂歌¶
<pb:KR2a0023_WYG_014-25a>¶
應鍾舞大咸祀四望饗諸侯用虞舜樂歌南呂舞大韶¶
祀四類幸辟雍用夏禹樂歌函鍾舞大夏祭山川用殷¶
湯樂歌小呂舞大護享宗廟用周武王樂歌夾鍾舞大¶
武皇帝出入奏皇夏賔出入奏肆夏牲出入奏昭夏蕃¶
國客出入奏納夏有功臣出入奏章夏皇后進羞奏深¶
夏宗室會聚奏族夏上酒宴樂奏陔夏諸侯相見奏驁¶
夏皇帝大射歌騶虞諸侯歌貍首大夫歌采蘋士歌采¶
蘩雖著其文竟未之行也及閔帝受禪居位日淺明帝¶
踐阼雖革魏氏之樂而未臻雅正天和元年武帝初造¶
<pb:KR2a0023_WYG_014-25b>¶
山雲舞以備六代南北郊雩壇太廟禘祫俱用六舞南¶
郊則大夏降神大護獻熟次作大武正德武德山雲之¶
舞北郊則大護降神大夏獻熟次作大武正德武德山¶
雲之舞雩壇以大武降神正德獻熟次作大夏大護武¶
德山雲之舞太廟祫禘則大武降神山雲獻熟次作正¶
德大夏大護武德之舞時享太廟以山雲降神大夏獻¶
熟次作武德之舞拜社以大護降神大武獻熟次作正¶
<pb:KR2a0023_WYG_014-26a>¶
德之舞五郊朝日以大夏降神大護獻熟神州夕月籍¶
田以正德降神大護獻熟建德二年十月甲辰六代樂¶
成奏於崇信殿羣臣咸觀其宫懸依梁三十六架朝會¶
則皇帝出入奏皇夏皇太子出入奏肆夏王公出入奏¶
驁夏五等諸侯正日獻玉帛奏納夏宴族人奏族夏大¶
會至尊執爵奏登歌十八曲食舉奏深夏舞六代大夏¶
大護大武正德武德山雲之舞於是正定雅音為郊廟¶
樂創造鍾律頗得其宜宣帝嗣位郊廟皆循用之無所¶
改作今採其辭云¶
<pb:KR2a0023_WYG_014-26b>¶
圜丘歌辭¶
降神奏昭夏¶
　重陽禋祀大報天　景午封壇肅且圜¶
　孤竹之管雲和弦　神光未下風肅然¶
　王城七里通天臺　紫微斜照影徘徊¶
　連珠合璧重光來　天策蹔轉鉤陳開¶
皇帝將入門奏皇夏¶
<pb:KR2a0023_WYG_014-27a>¶
　旌廻外壝　蹕静郊門　千乘按轡　萬騎雲屯¶
　藉茅无咎　掃地惟尊　揖讓展禮　衡璜節歩¶
　星漢就列　風雲相顧　取法於天　降其永祚¶
爼入奏昭夏¶
　日至大禮　豐犧上辰　牲牢修牧　繭栗毛純¶
　爼豆斯立　陶匏以陳　大報反命　居陽兆日¶
　六變鼓鐘　三和琴瑟　爼竒豆偶　惟誠惟質¶
奠玉帛奏昭夏¶
　員玉已奠　蒼幣斯陳　瑞形成象　璧氣含春¶
<pb:KR2a0023_WYG_014-27b>¶
　禮從天數　智總員神　為祈為祀　至敬咸遵¶
皇帝升壇奏皇夏¶
　七星是仰　八陛有憑　就陽之位　如日之升¶
　思䖍肅肅　施敬繩繩　祝史陳信　玄象斯格¶
　惟類之典　惟靈之澤　幽顯對揚　人神咫尺¶
皇帝初獻作雲門之舞¶
　獻以誠　鬱以清　山罍舉　沈齊傾　惟尚饗¶
<pb:KR2a0023_WYG_014-28a>¶
　洽皇情　降景福　通神明¶
皇帝初獻配帝作雲門之舞¶
　長丘逺歴　大電遥源　弓藏髙隴　鼎沒寒門¶
　人生于祖　物本於天　尊神配德　迄用康年¶
皇帝初獻及獻配帝畢奏登歌¶
　嵗之祥　國之陽　蒼靈敬　翠雲長象為飾¶
　龍為章　乘長日　坯蟄户　列雲漢　迎風雨¶
　六呂歌　雲門舞　省滌濯　奠牲牷　鬱金酒¶
　鳯凰樽　廻天睠　顧中原¶
<pb:KR2a0023_WYG_014-28b>¶
皇帝飲福酒奏皇夏¶
　國命在禮　君命在天　陳誠惟肅　飲福惟䖍¶
　洽斯百禮　福以千年　鈎陳掩映　天駟徘徊¶
　彫禾飾斚　翠羽承罍　受斯茂祉　從天之來¶
撤奠奏雍樂¶
　禮將畢　樂將闌　廻日轡　動天關　翠鳳摇¶
　和鑾響　五雲飛　三歩上　風為馭　雷為車¶
<pb:KR2a0023_WYG_014-29a>¶
　無轍迹　有煙霞　暢皇情　休靈命　雨留甘¶
　雲餘慶¶
帝就望燎位奏皇夏¶
　六典聨事　九司咸則　率由舊章　於焉允塞¶
　掌禮移次　燔柴在焉　煙升玉帛　氣歛牲牷¶
　休氣馨香　膋芳昭晰　翼翼䖍心　明明上徹¶
帝還便座奏皇夏¶
　玉帛禮畢　人神事分　嚴承乃睠　瞻仰廻雲¶
　輦路千門　王城九軌　式道移候　司方廻指¶
<pb:KR2a0023_WYG_014-29b>¶
　得一惟清　於萬斯寧　受兹景命　于天告成¶
方澤歌辭¶
降神奏昭夏¶
　報功隂澤　展禮玄郊　平琮鎮瑞　方鼎升庖¶
　調歌絲竹　縮酒江茅　聲舒鍾鼔　器質陶匏¶
　列耀秀華　凝芳都荔　川澤茂祉　丘陵容衛¶
　雲飾山罍　蘭浮汎齊　日至之禮　歆兹大祭¶
<pb:KR2a0023_WYG_014-30a>¶
奠玉奏昭夏¶
　曰若厚載　欽明方澤　敢以敬恭　陳之玉帛¶
　德包含養　功藏靈迹　斯箱既千　子孫則百¶
初獻奏登歌辭(舞詞同圜丘)¶
　質明孝敬　求隂順陽　壇有四陛　琮為八方¶
　牲牷蕩滌　蕭合馨香　和鑾戾止　振鷺來翔¶
　威儀簡簡　鍾鼔喤喤　聲和孤竹　韻入空桑¶
　封中雲氣　坎上神光　下元之主　功深蓋藏¶
望坎位奏皇夏¶
<pb:KR2a0023_WYG_014-30b>¶
　司筵撤席　掌禮移次　廻顧封壇　恭臨坎位¶
　瘞玉埋爼　藏芬歛氣　是曰就幽　成斯地意¶
祀五帝歌辭¶
奠玉帛奏皇夏辭¶
　嘉玉惟芳　嘉幣惟量　成形依禮　稟色隨方¶
　神班有次　嵗禮惟常　威儀抑抑　率由舊章¶
初獻奏皇夏¶
<pb:KR2a0023_WYG_014-31a>¶
　惟令之月　惟嘉之辰　司壇宿設　掌史誠陳¶
　敢用明禮　言功上神　鈎陳旦闢　閶闔朝分¶
　旒垂象冕　樂奏山雲　將廻霆策　蹔轉天文¶
　五運周環　四時代序　鱗次玉帛　循廻樽爼¶
　神其降之　介福斯許¶
皇帝初獻青帝奏雲門辭¶
　甲在日　鳥中星　禮東后　奠蒼靈　樹春旗¶
　命青史　候鴈還　東風起　歌木德　舞震宫¶
　泗濵石　龍門桐　孟之月　陽之天　億斯慶¶
<pb:KR2a0023_WYG_014-31b>¶
　兆斯年¶
皇帝初獻配帝奏舞¶
　帝出于震　蒼德於神　其明在日　其位居春¶
　勞以定國　功以施人　言從配祀　近取諸身¶
皇帝初獻赤帝奏雲門舞¶
　招摇指午對南宮　日月相會實沈中¶
　離光布政動溫風　純陽之月樂炎精¶
<pb:KR2a0023_WYG_014-32a>¶
　赤雀丹書飛送迎　朱絃絳鼓罄虔誠¶
　萬物含養各長生¶
皇帝獻配帝奏舞¶
　以炎為政　以火為官　位司南陸　享配離壇¶
　三和實爼　百味浮蘭　神其茂豫　天歩艱難¶
皇帝初獻黄帝奏雲門舞¶
　三光儀表正　四氣風雲同　戊巳行初歴¶
　黄鍾始變宮　平琮禮内鎮　隂管奏司中¶
　齋壇芝曄曄　清野桂馮馮　夕牢芬六鼎¶
<pb:KR2a0023_WYG_014-32b>¶
　安歌韻八風　神光乃超忽　佳氣恒葱葱¶
皇帝初獻配帝舞¶
　四時咸一德　五氣或同論　猶吹鳯凰管¶
　尚對梧桐園　器圜居土厚　位總配神尊¶
　始知今奏樂　還用我雲門¶
皇帝初獻白帝奏雲門舞¶
　肅靈兊景　承配秋壇　雲髙火落　露白蟬寒¶
<pb:KR2a0023_WYG_014-33a>¶
　帝律登年　金精行令　瑞獸霜輝　祥禽雪映¶
　司藏肅殺　萬保咸宜　厥田上上　收功在斯¶
皇帝初獻配帝奏舞¶
　金行秋令　白帝朱宣　司正五雉　歌庸九川¶
　執文之德　對越彼天　介以福祉　君子萬年¶
皇帝初獻黑帝奏雲門舞¶
　北辰為政玄壇　北陸之祀員官　宿設玄圭浴¶
　坎德隂風御寒　次律將廻窮紀　微陽欲動細泉¶
　管猶調於隂竹　聲未入於春弦　待歸餘於送歴¶
<pb:KR2a0023_WYG_014-33b>¶
　方履慶於斯年¶
皇帝初獻配帝奏舞¶
　地始坼　虹始藏　服玄玉　居玄堂　沐蕙氣¶
　浴蘭湯　匏器潔　水泉香　陟配彼　福無疆¶
　君欣欣　此樂康¶
宗廟歌辭¶
皇帝入廟門奏皇夏¶
<pb:KR2a0023_WYG_014-34a>¶
　肅肅清廟　巖巖寢門　欹器防滿　金人戒言¶
　應朄懸鼔　崇牙樹羽　階變升歌　庭紛象舞¶
　閑安象設　緝熙清奠　春鮪初登　新蓱先薦¶
　僾然入室　儼乎其位　悽愴履之　非寒之謂¶
降神奏昭夏¶
　永惟祖武　濳慶靈長　龍圖革命　鳯歴歸昌¶
　功移上墋　德耀中陽　清廟肅肅　猛虡煌煌¶
　曲髙大夏　聲和盛唐　牲牷蕩滌　蕭合馨香¶
　和鑾戾止　振鷺來翔　永敷萬國　是則四方¶
<pb:KR2a0023_WYG_014-34b>¶
爼入皇帝升階奏皇夏¶
　年祥辯日　上協龜言　奉酎承列　來庭駿奔¶
　彫禾飾斚　翠羽承樽　敬殫如此　恭惟執燔¶
皇帝獻皇髙祖奏皇夏¶
　慶緒千重秀　鴻源萬里長　無時猶戢翼¶
　有道故韜光　盛德必有後　仁義終克昌¶
　明星初肇慶　大電久呈祥¶
<pb:KR2a0023_WYG_014-35a>¶
皇帝獻皇曾祖德皇帝奏皇夏¶
　克昌光上烈　基聖穆西藩　崇仁髙渉渭¶
　積德被居原　帝圖張往迹　王業茂前尊¶
　重芬德陽廟　疊慶夀陵園　百靈光祖武¶
　千年福孝孫¶
皇帝獻皇祖太祖文皇帝奏皇夏¶
　雄圖屬天造　宏略遇羣飛　風雲猶聽命¶
　龍躍遂乘機　百二當天險　三分拒樂推¶
　函谷風塵散　河陽氛霧晞　濟弱淪風起¶
<pb:KR2a0023_WYG_014-35b>¶
　扶危頽運歸　地紐崩還正　天樞落更追¶
　原祠乍超忽　畢隴或綿微　终封三尺劒¶
　長卷一戎衣¶
皇帝獻文宣皇太后奏皇夏¶
　月靈興慶　沙祥發源　功參禹迹　德賛堯門¶
　言容典禮　褕狄徽章　儀形溫德　令問昭陽¶
　日月不居　嵗時晼晚　瑞雲纒心　閟宮惟逺¶
<pb:KR2a0023_WYG_014-36a>¶
皇帝獻閔皇帝奏皇夏¶
　龍圖基代德　天歩屬艱難　謳歌還受瑞¶
　揖讓乃登壇　升輿芒刺重　入位據關寒¶
　卷舒雲汎濫　游揚日浸微　出鄭终無反¶
　居桐竟不歸　祀夏今惟舊　尊靈諡更追¶
皇帝獻明皇帝奏皇夏¶
　若水逢降君　窮桑屬惟政　丕哉馭帝籙¶
　鬱矣當天命　方定五雲官　先齊八風令¶
　文昌氣似珠　太史河如鏡　南宮學已開¶
<pb:KR2a0023_WYG_014-36b>¶
　東觀書還聚　文辭金石韵　毫翰風颷豎¶
　清室桂馮馮　齋房芝詡詡　寧思玉管笛¶
　空見靈衣舞¶
皇帝獻高祖武皇帝奏皇夏¶
　南河吐雲氣　北斗降星辰　百靈咸仰德¶
　千年一聖人　書成紫微動　律定鳯凰馴¶
　六軍命西土　甲子陳東隣　戎衣此一定¶
<pb:KR2a0023_WYG_014-37a>¶
　萬里更無塵　煙雲同五色　日月並重輪¶
　流沙既西静　盤木又東臣　凱樂聞朱鴈¶
　鐃歌見白麟　今為六代祀　還得九疑賔¶
皇帝還東壁飲福酒奏皇夏¶
　禮殫祼獻　樂極休成　長離前掞　宗祀文明¶
　縮酌浮蘭　澄罍合鬯　磬折禮容　旋回靈貺¶
　受釐徹爼　飲福移樽　惟光惟烈　文子文孫¶
皇帝還便坐奏皇夏¶
　庭闋四始　筵終三薦　顧歩階墀　徘徊餘奠¶
<pb:KR2a0023_WYG_014-37b>¶
　六龍矯首　七萃警途　鼔移行漏　風轉相烏¶
　翼翼從事　綿綿四時　惟神降嘏　永言保之¶
太祖輔魏之時髙昌款附乃得其伎教習以備饗宴之¶
禮及天和六年武帝罷掖庭四夷樂其後帝娉皇后於¶
北狄得其所獲康國龜兹等樂更雜以髙昌之舊並於¶
大司樂習焉採用其聲被於鍾石取周官制以陳之¶
明帝武成二年正月朔旦會羣臣於紫極殿始用百戲¶
<pb:KR2a0023_WYG_014-38a>¶
武帝保定元年詔罷之及宣帝即位而廣召雜伎增修¶
百戲魚龍漫衍之伎常陳殿前累日繼夜不知休息好¶
令城市少年有容貌者婦人服而歌舞相隨引入後庭¶
與宫人觀聽戲樂過度遊幸無節焉武帝以梁鼓吹熊¶
羆十二案毎元正大會列於懸間與正樂合奏宣帝時¶
革前代鼔吹制為十五曲第一改漢朱鷺為玄精季言¶
魏道陵遲太祖肇開王業也第二改漢思悲翁為征隴¶
西言太祖起兵誅侯莫陳悅掃清隴右也第三改漢艾¶
如張為迎魏帝言武帝西幸太祖奉迎宅關中也第四¶
<pb:KR2a0023_WYG_014-38b>¶
改漢上之回為平竇泰言太祖擁兵討泰悉禽斬也第¶
五改漢擁離為復恒農言太祖攻復陜城關東震肅也¶
第六改漢戰城南為克沙苑言太祖俘斬齊十萬衆於¶
沙苑神武脫身至河單舟走免也第七改漢巫山髙為¶
戰河隂言太祖破神武於河上斬其將髙敖曹莫多婁¶
貸文也第八改漢上陵為平漢東言太祖命將平隨郡¶
安陸俘馘萬計也第九改漢將進酒為取巴蜀言太祖¶
<pb:KR2a0023_WYG_014-39a>¶
遣軍平定蜀地也第十改漢有所思為拔江陵言太祖¶
命將禽蕭繹平南土也第十一改漢芳樹為受魏禪言¶
閔帝受終於魏君臨萬國也第十二改漢上邪為宣重¶
光言明帝入承大統載隆皇道也第十三改漢君馬黄¶
為哲皇出言高祖以聖德繼天天下向風也第十四改¶
漢雉子班為平東夏言髙祖親率六師破齊禽齊主於¶
青州一舉而定山東也第十五改古聖人出為禽明徹¶
言陳將吳明徹侵軼徐部髙祖遣將盡俘其衆也宣帝¶
晨出夜還恒陳鼓吹嘗幸同州自應門至赤岸數十里¶
<pb:KR2a0023_WYG_014-39b>¶
間鼔樂俱作祈雨仲山還令京城士女於衢巷奏樂以¶
迎之公私頓敝以至於亡¶
髙祖既受命定令宫懸四面各二虡通十二鎛鍾為二¶
十虡虡各一人建鼔四人柷敔各一人歌琴瑟簫筑筝¶
搊筝卧箜篌小琵琶四面各十人在編磬下笙竽長笛¶
横笛簫篳篥箎壎四面各八人在編鍾下舞各八佾宮¶
懸簨簴金五博山飾以旒蘇樹羽其樂器應漆者天地¶
<pb:KR2a0023_WYG_014-40a>¶
之神皆朱宗廟加五色漆畫天神懸内加雷鼔地祗加¶
靈鼔宗廟加路鼔登歌鍾一虡磬一虡各一人歌四人¶
兼琴瑟簫笙竽横笛箎壎各一人其漆畫及博山旒蘇¶
樹羽與宫懸同登歌人介幘朱連裳烏皮履宫懸及下¶
管人平巾幘朱連裳凱樂人武弁朱褠衣履韈文舞進¶
賢冠絳紗連裳帛内單皁領袖襈烏皮鞮左執籥右執¶
翟二人執纛引前在舞人數外衣冠同舞人武弁朱褠¶
衣烏皮履三十二人執戈龍楯三十二人執戚龜二人¶
執旍居前二人執鼗二人執鐸二人執鐃二人執錞四¶
<pb:KR2a0023_WYG_014-40b>¶
人執弓矢四人執殳四人執㦸四人執矛自旍已下夾¶
引並在舞人數外衣冠同舞人¶
皇帝宫懸及登歌與前同應漆者皆五色漆畫懸内不¶
設鼔¶
皇太子軒懸去南面設三鎛鍾於辰丑申三建鼔亦如¶
之其登歌去兼歌者減二人其簨虡金三博山樂器漆¶
者皆朱漆之其餘與宫懸同¶
<pb:KR2a0023_WYG_014-41a>¶
大鼔小鼔大駕鼔吹並朱漆畫大鼔加金鐲凱樂及節¶
鼔飾以羽葆其長鳴中鳴横吹皆五采衣幡緋掌畫交¶
龍五采脚大角幡亦如之大鼔長鳴工人皁地苣文金¶
鉦棡鼓小鼔中鳴横吹工人青地苣文凱樂工人武¶
弁朱褠衣横吹緋地苣文並為帽袴褶大角工人平巾¶
幘緋衫白布大口袴内宫鼔樂服色皆準此¶
皇太子鐃及節鼔朱漆畫飾以羽葆餘鼔吹並朱漆大¶
鼔小鼔無金鐲長鳴中鳴横吹五采衣幡緋掌畫蹲獸¶
五采脚大角幡亦如之大鼔長鳴横吹工人紫帽緋袴¶
<pb:KR2a0023_WYG_014-41b>¶
褶金鉦棡鼔小鼔中鳴工人青帽青袴褶鐃吹工人武¶
弁朱褠衣大角工人平巾幘緋衫白布大口袴¶
正一品鐃及節鼔朱漆畫飾以羽葆餘鼓吹並朱漆長¶
鳴中鳴横吹五采衣幡緋掌畫蹲獸五采脚大角幡亦¶
如之大鼓長鳴横吹工人紫帽赤布袴褶金鉦棡鼓小¶
鼔中鳴工人青帽青布袴褶鐃吹工人武弁朱褠衣大¶
角工人平巾幘緋衫白布大口袴三品以上朱漆鐃飾¶
<pb:KR2a0023_WYG_014-42a>¶
以五采騶哄工人武弁朱褠衣餘同正一品四品鐃及¶
工人衣服同三品餘鼔皆綠沈金鉦棡鼔大鼔工人青¶
帽青布袴褶¶
開皇二年齊黄門侍郎顔之推上言禮崩樂壞其來自¶
久今太常雅樂並用胡聲請馮梁國舊事考尋古典高¶
祖不從曰梁樂亡國之音奈何遣我用耶是時尚因周¶
樂命工人齊樹提檢校樂府改換聲律益不能通俄而¶
柱國沛公鄭譯奏上請更修正於是詔太常卿牛弘國¶
子祭酒辛彦之國子博士何妥等議正樂然淪謬既久¶
<pb:KR2a0023_WYG_014-42b>¶
音律多乖積年議不定髙祖大怒曰我受天命七年樂¶
府猶歌前代功德邪命治書侍御史李諤引弘等下將¶
罪之諤奏武王克殷至周公相成王始制禮樂斯事體¶
大不可速成髙祖意稍解又詔求知音之士集尚書參¶
定音樂譯云考尋樂府鍾石律呂皆有宮商角徴羽變¶
宮變徵之名七聲之内三聲乖應每恒求訪終莫能通¶
先是周武帝時有龜兹人曰蘇祗婆從突厥皇后入國¶
<pb:KR2a0023_WYG_014-43a>¶
善胡琵琶聽其所奏一均之中間有七聲因而問之荅¶
云父在西域稱為知音代相傳習調有七種以其七調¶
勘校七聲㝠若合符一曰娑陁力華言平聲即宮聲也¶
二曰雞識華言長聲即南呂聲也三曰沙識華言質直¶
聲即角聲也四曰沙侯加濫華言應聲即變徵聲也五¶
曰沙臘華言應和聲即徵聲也六曰般贍華言五聲即¶
羽聲也七曰俟利&KR1869;華言斛牛聲即變宮聲也譯因習¶
而彈之始得七聲之正然其就此七調又有五旦之名¶
且作七調以華言譯之旦者則謂均也其聲亦應黄鍾¶
<pb:KR2a0023_WYG_014-43b>¶
太簇林鍾南呂姑洗五均已外七律更無調聲譯遂因¶
其所捻琵琶絃柱相引為均推演其聲更立七均合成¶
十二以應十二律律有七音音立一調故成七調十二¶
律合八十四調旋轉相交盡皆和合仍以其聲考校太¶
樂所奏林鍾之宮應用林鍾為宮乃用黄鍾為宮應用¶
南呂為商乃用太蔟為商應用應鍾為角乃取姑洗為¶
角故林鍾一宮七聲二聲並戾其十一宮七十七音例¶
<pb:KR2a0023_WYG_014-44a>¶
皆乖越莫有通者又以編懸有八因作八音之樂七音¶
之外更立一聲謂之應聲譯因作書二十餘篇以明其¶
指至是譯以其書宣示朝廷并立議正之時邳國公世¶
子蘇夔亦稱明樂駁譯曰韓詩外傳所載樂聲感人及¶
月令所載五音所中並皆有五不言變宫變徴又春秋¶
左氏所云七音六律以奏五聲準此而言每宫應立五¶
調不聞更加變宮變徵二調為七調七調之作所出未¶
詳譯荅之曰周有七音之律漢書律歴志天地人及四¶
時謂之七始黄鍾為天始林鍾為地始太蔟為人始是¶
<pb:KR2a0023_WYG_014-44b>¶
為三始姑洗為春蕤賓為夏南呂為秋應鍾為冬是為¶
四時四時三始是以為七今若不以二變為調曲則是¶
冬夏聲闕四時不備是故每宮湏立七調衆從譯議譯¶
又與夔俱云案今樂府黄鍾乃以林鍾為調首失君臣¶
之義清樂黄鍾宮以小呂為變徵乖相生之道今請雅¶
樂黄鍾宮以黄鍾為調首清樂去小呂還用蕤賓為變¶
徵衆皆從之夔又與譯議欲累黍立分正定律呂時以¶
<pb:KR2a0023_WYG_014-45a>¶
音律久不通譯夔等一朝能為之以為樂聲可定而何¶
妥舊以學聞雅為髙祖所信髙祖素不悦學不知樂妥¶
又恥已宿儒不逮譯等欲沮壞其事乃立議非十二律¶
旋相為宮曰經文雖道旋相為宮恐是直言其理亦不¶
通隨月用調是以古來不取若依鄭玄及司馬彪須用¶
六十律方得和韻今譯唯取黄鍾之正宮兼得七始之¶
妙義非止金石諧韻亦乃簨簴不繁可以享百神可以¶
合萬舞矣而又非其七調之義曰近代書記所載縵樂¶
鼔琴吹笛之人多云三調三調之聲其來久矣請存三¶
<pb:KR2a0023_WYG_014-45b>¶
調而已時牛弘總知樂事弘不能精知音律又有識音¶
人萬寳常修洛陽舊曲言幼學音律師於祖孝徵知其¶
上代修調古樂周之璧翣殷之崇牙懸八用七盡依周¶
禮備矣所謂正聲又近前漢之樂不可廢也是時競為¶
異議各立朋黨是非之理紛然淆亂或欲令各修造待¶
成擇其善者而從之妥恐樂成善惡易見乃請髙祖張¶
樂試之遂先説曰黄鍾者以象人君之德及奏黄鍾之¶
<pb:KR2a0023_WYG_014-46a>¶
調高祖曰滔滔和雅甚與我心會妥因陳用黄鍾一宮¶
不假餘律高祖大悦班賜妥等修樂者自是譯等議寢¶
　隋書巻十四¶
<pb:KR2a0023_WYG_014-46b>¶
<pb:KR2a0023_WYG_014-47a>¶
　隋書卷十四考證¶
音樂志中盆簝將事○監本盆作瓮宋本作瓮按周禮¶
　地官牛人凡祭祀供其牛姓之互盆簝以待事從之¶
和以鑾刀○按詩經小雅執其鸞刀鑾作鸞¶
睟容離曜○監本睟訛晬按孟子睟然見於面左思魏¶
　都賦魏國先生有睟其容皆作睟字彚晬音嵗生子¶
　一嵗也¶
惕薦在年○監本惕訛惕按禮記行容惕惕音商與怵¶
　惕之惕異¶
<pb:KR2a0023_WYG_014-47b>¶
顧指維極○監本維作惟樂府一本作維(臣映斗)按辭¶
　意當謂四維八極今從維¶
賔入門四箱奏肆夏辭○各本皆作箱已下多箱字或¶
　作廂或作箱互異按儀禮公食大夫禮公許賔升公¶
　揖退於箱注箱東至之處爾雅室有東西廂曰廟無¶
　東西廂曰寢前漢書周昌傳呂后側耳東箱聽注師¶
　古曰正寢之東西室皆曰箱言似箱篋之形鼂錯傳¶
<pb:KR2a0023_WYG_014-48a>¶
　錯趨避東箱韻會廂通箱¶
受圖諜圖諜啟○一本諜作牒按後漢書張衡傳子長¶
　之牒爛然有第劉勰文心雕龍百官詢事則有關刺¶
　解諜注諜亦作牒書板也則諜與牒通¶
諸州鎮戍○監本戍訛戌按戍音恕說文從人從戈人¶
　荷戈以戍戌音恤從戊從一戊土於四方無正位寄¶
　位於戌故加一為戌象土也¶
　隋書卷十四考證¶
<pb:KR2a0023_WYG_014-48b>¶
