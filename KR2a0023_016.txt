# -*- mode: mandoku-view -*-
#+TITLE: 隋書
#+DATE: 2018-03-31 09:03:13.663752
#+PROPERTY: ID KR2a0023
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷十六
<pb:KR2a0023_WYG_016-1a>¶
欽定四庫全書¶
　隋書卷十六¶
唐太尉揚州都督監修國史上柱國趙國公臣長孫無忌等撰¶
　志第十一¶
律歴上¶
自夫有天地焉有人物焉樹司牧以君臨懸政教而成¶
務莫不擬乾坤之大象禀中和以建極揆影響之幽賾¶
成律呂之精微是用範圍百度財成萬品昔者淳古葦¶
籥創覩人籟之源女媧笙簧仍昭鳳律之首後聖廣業¶
<pb:KR2a0023_WYG_016-1b>¶
稽古彌崇伶倫含少乃擅比竹之工虞舜昭華方傳刻¶
玉之美是以書稱叶時月正日同律度量衡又曰予欲¶
聞六律五聲八音七始詠以出納五言此皆候金常而¶
列管憑璿璣以運鈞統三極之元紀七衡之響可以作¶
樂崇德殷薦上帝故能動天地感鬼神和人心移風俗¶
考得失徴成敗者也粤在夏商無聞改作其於周禮典¶
同則掌六律六同之和以辨天地四方隂陽之聲以爲¶
<pb:KR2a0023_WYG_016-2a>¶
樂器景王鑄鍾問律於伶州鳩對曰夫律者所以立鈞¶
出度鈞有五則權衡規矩凖繩咸備故詩曰尹氏太師¶
執國之鈞天子是裨俾衆不迷是也太史公律書云王¶
者制事立物法度軌則一禀於六律爲萬事之本其於¶
兵械尤所重焉故云望敵知吉凶聞聲効勝負百王不¶
易之道也及秦氏滅學其道寖微漢室初興丞相張蒼¶
首言音律未能審備孝武帝創置協律之官司馬遷言¶
律呂相生之次詳矣及王莽之際考論音律劉歆條奏¶
班固因志之蔡邕又記建武以後言律呂者司馬紹統¶
<pb:KR2a0023_WYG_016-2b>¶
採而續之炎歴將終而天下大亂樂工散亡器法湮滅¶
魏武始獲杜夔使定音律夔依當時尺度權備典章及¶
晉武受命遵而不革至泰始十年光祿大夫荀朂奏造¶
新度更鑄律吕元康中朂子藩復嗣其事未及成功屬¶
永嘉之亂中朝典章咸没於石勒及帝南遷皇度草昧¶
禮容樂器掃地皆盡雖稍加採掇而多所淪胥終于恭¶
安竟不能備宋錢樂之衍京房六十律更增爲三百六¶
<pb:KR2a0023_WYG_016-3a>¶
十梁博士沈重述其名數後魏周齊時有論者今依班¶
志編錄五代聲律度量以志于篇云¶
漢志言律一曰備數二曰和聲三曰審度四曰嘉量五¶
曰衡權自魏晉已降代有㳂革今列其増損之要云¶
備數¶
五數者一十百千萬也傳曰物生而後有象滋而後有¶
數是以言律者云數起於建子黃鍾之律始一而每辰¶
三之歴九辰至酉得一萬九千六百八十三而五數備¶
成以爲律法又參之終亥凡歴十二辰得十有七萬七¶
<pb:KR2a0023_WYG_016-3b>¶
千一百四十七而辰數該矣以爲律積以成法除該積¶
得九寸即黃鍾宮律之長也此則數因律起律以數成¶
故可歴管萬事綜覈氣象其算用竹廣二分長三寸正¶
䇿三廉積二百一十六枚成六觚乾之䇿也負䇿四廉¶
積一百四十四枚成方坤之䇿也觚方皆經十二天地¶
之大數也是故探賾索隠鈎深致逺莫不用焉一十百¶
千萬所同由也律度量衡歴率其别用也故體有長短¶
<pb:KR2a0023_WYG_016-4a>¶
檢之以度則不失毫釐物有多少受之以器則不失圭¶
撮量有輕重平之以權衡則不失黍絲聲有清濁協之¶
以律呂則不失宮商三光運行紀以歴數則不差晷刻¶
事物糅見御之以率則不乖其本故隠幽之情精微之¶
變可得而綜也夫所謂率者有九流焉一曰方田以御¶
田疇界域二曰粟米以御交質變易三曰衰分以御貴¶
賤廪税四曰少廣以御積羃方圓五曰商功以御功程¶
積實六曰均輸以御遠近勞費七曰盈朒以御隠雜互¶
見八曰方程以御錯糅正員九曰句股以御髙深廣遠¶
<pb:KR2a0023_WYG_016-4b>¶
皆乘以散之除以聚之齊同以通之今有以貫之則算¶
數之方盡於斯矣古之九數圓周率三圓徑率一其術¶
疏舛自劉歆張衡劉徽王蕃皮延宗之徒各設新率未¶
臻折衷宋末南徐州從事史祖沖之更開密法以圓徑¶
一億爲一丈圓周盈數二丈一尺四寸一分五釐九毫¶
二秒七忽朒數三丈一尺四寸一分五釐九毫二秒六¶
忽正數在盈朒二限之間密率圓徑一百一十三圓周¶
<pb:KR2a0023_WYG_016-5a>¶
三百五十五約率圓徑七周二十二又設開差羃開差¶
立兼以正圓參之指要精密算氏之最者也所著之書¶
名爲綴術學官莫能究其深奥是故廢而不理¶
和聲¶
傳稱黄帝命伶倫斷竹長三寸九分而吹以爲黄鍾之¶
宮曰含少次制十二管以聽鳳鳴以别十二律比雌雄¶
之聲以分律呂上下相生因黄鍾爲始虞書云叶時月¶
正日同律度量衡夏禹受命以聲爲律以身爲度周禮¶
樂器以十二律爲之度數司馬遷律書云黄鍾長八寸¶
<pb:KR2a0023_WYG_016-5b>¶
七分之一太蔟長七寸七分二林鍾長五寸七分三應¶
鍾長四寸三分二此樂之三始十二律之本末也班固¶
司馬彪律志黄鍾長九寸聲最濁太蔟長八寸林鍾長¶
六寸應鍾長四寸七分四釐强聲最清鄭玄禮月令注¶
蔡邕月令章句及杜夔荀勗等所論雖尺有増損而十¶
二律之寸數並同漢志京房又以隔八相生一始自黄¶
鍾終於中吕十二律畢矣中呂上生黄鍾不滿九寸謂¶
<pb:KR2a0023_WYG_016-6a>¶
之執始下生去滅上下相生終於南事更増四十八律¶
以爲六十其依行在辰上生包育隔九編於冬至之後¶
分焉遲内其數遂減應鍾之清宋元嘉中太史錢樂之¶
因京房南事之餘引而伸之更爲三百律終於安運長¶
四寸四分有奇總合舊爲三百六十律日當一管宮徴¶
旋韻各以次從何承天立法制議云上下相生三分損¶
益其一蓋是古人簡易之法猶如古歴周天三百六十¶
五度四分之一後人改制皆不同焉而京房不悟謬爲¶
六十承天更設新率則從中呂還得黄鍾十二旋宮聲¶
<pb:KR2a0023_WYG_016-6b>¶
韻無失黄鍾長九寸太蔟長八寸二釐林鍾長六寸一¶
釐應鍾長四尺七分九釐強其中呂上生所益之分還¶
得十七萬七千一百四十七復十二辰參之數梁初因¶
晉宋及齊無所改制其後武帝作鍾律緯論前代得失¶
其略云案律呂京馬鄭蔡至蕤賓並上生大呂而班固¶
律歴志至蕤賓仍以次下生若從班義夾鍾唯長三寸¶
七分有奇律若過促則夾鍾之聲成一調中呂復去調¶
<pb:KR2a0023_WYG_016-7a>¶
半是過於無調仲春孟夏正相長養其氣舒緩不容短¶
促求聲索實班義爲乖鄭玄又以隂陽六位次第相生¶
若如玄義隂陽相逐生者止是升陽其降陽復將何寄¶
就筮數而論乾主甲壬而左行坤主乙癸而右行故隂¶
陽得有升降之義隂陽從行者真性也六位升降者象¶
數也今鄭廼執象數以配真性故言比而理窮云九六¶
相生了不釋十二氣所以相通鄭之不思亦已明矣案¶
京房六十凖依法推廼自無差但律呂所得或五或六¶
此一不例也而分焉上生乃復遲内上生盛變盛變仍¶
<pb:KR2a0023_WYG_016-7b>¶
復上生分居此二不例也房妙盡隂陽其當有以若非¶
深理難求便是傳者不習比勅詳求莫能辨正聊以餘¶
日試推其㫖參校舊器及古夾鍾玉律更制新尺以證¶
分毫制爲四器名之爲通四器絃間九尺臨岳髙一寸¶
二分黄鍾之絃二百七十絲長九尺以次三分損益其¶
一以生十二律之絃絲數及絃長各以律本所建之月¶
五行生王終始之音相次之理爲其名義名之爲通通¶
<pb:KR2a0023_WYG_016-8a>¶
施三絃傳推月氣悉無差舛即以夾鍾玉律命之則還¶
相中又制爲十二笛以寫通聲其夾鍾笛十二調以飲¶
玉律又不差異山謙之記云殿前三鍾悉是周景王所¶
鑄無射也遣樂官以今無射新笛飲不相中以夷則笛¶
飲則聲韻合和端門外鍾亦案其銘題定皆夷則其西¶
廂一鍾天監中移度東以今笛飲乃中南呂驗其鐫刻¶
乃是太蔟則下金笛二調重勅太樂丞斯宣達令更推¶
校鍾定有鑿處表裏皆然借訪舊識廼是宋泰始中使¶
張永鑿之去銅既多故其調嘽下以推求鍾律便可得¶
<pb:KR2a0023_WYG_016-8b>¶
而見也宋武平中原使將軍陳傾致三鍾小大中各一¶
則今之太極殿前二鍾端門外一鍾是也案西鍾銘則¶
云清廟撞鍾秦無清廟此周制明矣又一銘云太蔟鍾¶
徴則林鍾宮所施也京房推用似有由也檢題既無秦¶
漢年代直云夷則太蔟則非秦漢明矣古人性質故作¶
僮僕字則題而言彌驗非近且夫驗聲改政則五音六¶
律非可差舛工守其音儒執其文歴年永久隔而不通¶
<pb:KR2a0023_WYG_016-9a>¶
無論樂奏求之多缺假使具存亦不可用周頌漢歌各¶
敘功德豈容復施後王以濫名實今率詳論以言所見¶
并詔百司以求厥中未及改制遇侯景亂陳氏制度亦¶
無改作西魏廢帝元年周文攝政又詔尚書蘇綽詳正¶
音律綽時得宋尺以定諸管草創未就㑹閔帝受禪政¶
由冡宰方有齊寇事竟不行後掘太倉得古玉斗按以¶
造律及衡其事又多湮没至開皇初詔太常牛弘議定¶
律呂於是博徴學者序論其法又未能決遇平江右得¶
陳氏律管十有二枚並以付弘遣曉音律者陳山陽太¶
<pb:KR2a0023_WYG_016-9b>¶
守毛爽及太樂令蔡子元于普明等以候節氣作律譜¶
時爽年老以白衣見髙祖授淮州刺史辭不赴官因遣¶
協律郎祖孝孫就受其法弘又取此管吹而定聲既天¶
下一統異代器物皆集樂府曉音律者頗議考覈以定¶
鍾律更造樂器以被皇夏十四曲髙祖與朝賢聽之曰¶
此聲滔滔和雅令人舒緩然萬物人事非五行不生非¶
五行不成非五行不滅故五音用火尺其事火重用金¶
<pb:KR2a0023_WYG_016-10a>¶
尺則兵用木尺則䘮用土尺則亂用水尺則律呂合調¶
天下和平魏及周齊貪布帛長度故用土尺今此樂聲¶
是用水尺江東尺短於土長於水俗間不知者見玉作¶
名爲玉尺見鐵作名爲鐡尺詔施用水尺律樂其前代¶
金石並鑄毁之以息物議至仁壽四年劉焯上啓於東¶
宮論張胄玄歴兼論律呂其大㫖曰樂主於音音定於¶
律音不以律不可克諧度律均鍾於是乎在但律終小¶
呂數復黄鍾舊計未精終不復始故漢代京房妄爲六¶
十而宋代錢樂之更爲三百六十考禮詮次豈有得然¶
<pb:KR2a0023_WYG_016-10b>¶
化未移風將恐由此匪直長短失於其差亦自管圍乖¶
於其數又尺寸意定莫能詳考既亂管絃亦乖度量焯¶
皆校定庶有明發其黄鍾管六十三爲實以次每律減¶
三分以七爲寸法約之得黄鍾長九寸太蔟長八寸一¶
分四釐林鍾長六寸應鍾長四寸二分八釐七分之四¶
其年髙祖崩煬帝初登未遑改作事遂寢廢其書亦亡¶
大業二年乃詔改用梁表律調鍾磬八音之器比之前¶
<pb:KR2a0023_WYG_016-11a>¶
代最爲合古其制度文議并毛爽舊律並在江都淪䘮¶
律管圍容黍¶
漢志云黄鍾圍九分林鍾圍六分大蔟圍八分續志及¶
鄭玄並云十二律空皆徑三分圍九分後魏安豐王依¶
班固志林鍾空圍六分及太蔟空圍八分作律吹之不¶
合黄鍾商徴之聲皆空圍九分乃與均鍾器合開皇九¶
年平陳後牛弘辛彦之鄭譯何妥等參考古律度各依¶
時代制其黄鍾之管俱徑三分長九寸度有損益故聲¶
有髙下圓徑長短與度而差故容黍不同今列其數云¶
<pb:KR2a0023_WYG_016-11b>¶
晉前尺黄鍾容黍八百八粒¶
梁法尺黄鍾容八百二十八¶
梁表尺黄鍾三其一容九百二十五其一容九百一十¶
其一容一千一百二十¶
漢官尺黄鍾容九百三十九¶
古銀錯題黄鍾籥容一千二百¶
宋氏尺即鐵尺黄鍾凡二其一容一千二百其一容一¶
<pb:KR2a0023_WYG_016-12a>¶
千四十七¶
後魏前尺黄鍾容一千一百一十五¶
後周玉尺黄鍾容一千二百六十七¶
後魏中尺黄鍾容一千五百五十五¶
後魏後尺黄鍾容一千八百一十九¶
東魏尺黄鍾容二千八百六十九¶
萬寶常水尺律母黄鍾容黍一千三百二十¶
梁表鐡尺律黄鍾副别者其長短及口空之圍徑並同¶
而容黍或多或少皆是作者旁庣其腹使有盈虚¶
<pb:KR2a0023_WYG_016-12b>¶
候氣¶
後齊神武霸府田曹參軍信都芳深有巧思能以管候¶
氣仰觀雲色嘗與人對語即指天曰孟春之氣至矣人¶
往驗管而飛灰已應每月所候言皆無爽又爲輪扇二¶
十四埋地中以測二十四氣每一氣感則一扇自動他¶
扇並住與管灰相應若符契焉開皇九年平陳後髙祖¶
遣毛爽及蔡子元于普明等以候節氣依古於三重密¶
<pb:KR2a0023_WYG_016-13a>¶
屋之内以木爲案十有二具每取律呂之管隨十二辰¶
位置于案上而以土埋之上平於地中實葭莩之灰以¶
輕緹素覆律口每其月氣至與律冥符則灰飛衝素散¶
出于外而氣應有早晚灰飛有多少或初入月其氣即¶
應或至中下旬間氣始應者或灰飛出三五夜而盡或¶
終一月纔飛少許者髙祖異之以問牛弘弘對曰灰飛¶
半出爲和氣吹灰全出爲猛氣吹灰不能出爲衰氣和¶
氣應者其政平猛氣應者其臣縱衰氣應者其君暴髙¶
祖駮之曰臣縱君暴其政不平非月别而有異也今十¶
<pb:KR2a0023_WYG_016-13b>¶
二月律於一歲内應並不同安得暴君縱臣若斯之甚¶
也弘不能對令爽等草定其法爽因稽諸故實以著于¶
篇名曰律譜其略云臣爽按黄帝遣伶倫氏取竹于嶰¶
谷聽鳳阿閣之下始造十二律焉乃致天地氣應是則¶
數之始也陽管爲律隂管爲呂其氣以候四時其數以¶
紀萬物云隷首作數蓋律之本也夫一十百千萬億兆¶
者引而申焉歴度量衡出其中矣故有虞氏用律和聲¶
<pb:KR2a0023_WYG_016-14a>¶
鄒衍改之以定五始正朔服色亦由斯而别也夏正則¶
人殷正則地周正則天孔子曰吾得夏時焉謂得氣數¶
之要矣漢初興也而張蒼定律乃推五勝之法以爲水¶
德實因戰國官失其守後秦滅學其道寖微蒼補綴之¶
未獲詳究及孝武創制乃置協律之官用李延年以爲¶
都尉頗解新聲變曲未達音律之源故其服色不得而¶
定也至于元帝自曉音律郎官京房亦達其妙因使韋¶
玄成等雜試問房房自敘云學焦延夀用六十律相生¶
之法以上生下皆三生二以下生上皆三生四陽下生¶
<pb:KR2a0023_WYG_016-14b>¶
隂隂上生陽乃還相爲宮之正法也於後劉歆典領條¶
奏著其始末理漸研精班氏漢志盡歆所出也司馬彪¶
志並房所出也至于後漢尺度稍長魏代杜夔亦制律¶
呂以之候氣灰悉不飛晉光祿大夫荀朂得古銅管校¶
夔所制長古四分方知不調事由其誤乃依周禮更造¶
古尺用之定管聲韻始調左晉之後漸又訛謬至梁武¶
帝時猶有汲冡玉律宋蒼梧時鑽爲横吹然其長短厚¶
<pb:KR2a0023_WYG_016-15a>¶
薄大體具存臣先人栖誠學算於祖暅問律於何承天¶
沈研三紀頗達其妙後爲太常丞典司樂職乃取玉管¶
及宋太史尺並以聞奏詔付大匠依様制管自斯以後¶
律又飛灰侯景之亂臣兄喜於太樂得之後陳宣帝詣¶
荆州爲質俄遇梁元帝敗喜没於周適欲上聞陳武帝¶
立遂又以十二管衍爲六十律私候氣序並有徴應至¶
太建時喜爲吏部尚書欲以聞奏㑹宣帝崩後主嗣立¶
出喜爲永嘉内史遂留家内貽諸子孫陳亡之際竟並¶
遺失今正十二管在太樂者陽下生隂始於黄鍾隂上¶
<pb:KR2a0023_WYG_016-15b>¶
生陽终於中呂而一嵗之氣畢於此矣中呂上生執始¶
執始下生去滅终於南事六十律候畢於此矣仲冬之¶
月律中黄鍾黄鍾者首於冬至陽之始也應天之數而¶
長九寸十一月氣至則黄鍾之律應所以宣養六氣緝¶
和九徳也自此之後並用京房律凖長短宮徴次日而¶
用凡十二律各有所攝引而申之至于六十亦由八卦¶
衍而重之以爲六十四也相生者相變始黄鍾之管下¶
<pb:KR2a0023_WYG_016-16a>¶
生林鍾以陽生隂故變也相攝者相通如中呂之管攝¶
於物應以母權子故相變者異時而各應相通者同月¶
而繼應應有早晚者非正律氣乃子律相感寄母中應¶
也其律大業末於江都淪喪¶
律直日¶
宋錢樂之因京房南事之餘更生三百律至梁博士沈¶
重鍾律議曰易以三百六十策當朞之日此律歴之數¶
也淮南子云一律而生五音十二律而爲六十音因而¶
六之故三百六十音以當一嵗之日律歴之數天地之¶
<pb:KR2a0023_WYG_016-16b>¶
道也此則自古而然矣重乃依淮南本數用京房之術¶
求之得三百六十律各因月之本律以爲一部以一部¶
律數爲母以一中氣所有日爲子以母命子隨所多少¶
各一律所建日辰分數也以之分配七音則建日冬至¶
之聲黄鍾爲宮太蔟爲商林鍾爲徴南呂爲羽姑洗爲¶
角應鍾爲變宮蕤賓爲變徴五音七聲於斯和備其次¶
日建律皆依次類運行當日者各自爲宮而商徴亦以¶
<pb:KR2a0023_WYG_016-17a>¶
次從以考聲徴氣辨識時序萬類所宜各順其節自黃¶
鍾終於壯進一百五十律皆三分損一以下生自依行¶
终於億兆二百九律皆三分益一以上生唯安運一律¶
爲终不生其數皆取黄鍾之實十七萬七千一百四十¶
七爲本以九三爲法各除其實得寸分及小分餘皆委¶
之即各其律之長也修其律部則上生下生宮徴之次¶
也今略其名次云¶
黄鍾¶
<pb:KR2a0023_WYG_016-17b>¶
包育　含微　帝德　廣運　下濟　剋終¶
¶
執始　握鑒　持樞　黄中　通聖　潛升¶
¶
殷普　景盛　滋萌　光被　咸亨　迺文¶
¶
廼聖　微陽　分動　生氣　雲繁　鬱湮¶
¶
升引　屯結　開元　質未　僾昧　逋建¶
¶
玄中　玉燭　調風¶
　右黄鍾一部三十四律(每律直三十四分日之三十一)¶
大呂¶
<pb:KR2a0023_WYG_016-18a>¶
荄動　始贊　大有　坤元　輔時　匡弼¶
¶
分否　又繁　唯微　棄望　庶幾　執義¶
¶
秉强　陵隂　侣陽　識沈　緝熙　知道¶
¶
適時　權變　少出　阿衡　同雲　承明¶
¶
善述　休光¶
　右大呂一部二十七律(每律直一日及二十七分日之三)¶
太蔟¶
未知　其已　義建　亭毒　條風　湊始¶
<pb:KR2a0023_WYG_016-18b>¶
時息　達生　匏奏　初角　少陽　柔橈¶
¶
商音　屈齊　扶弱　承齊　動植　咸擢¶
¶
兼山　止速　隨期　龍躍　勾芒　調序¶
¶
青要　結蕚　延敷　刑晉　辨秩　東作¶
¶
贊揚　顯滯　俶落¶
　右太蔟一部三十四律¶
夾鍾¶
明庶　協侣　隂贊　風從　布政　萬化¶
<pb:KR2a0023_WYG_016-19a>¶
開時　震德　乘條　芬芳　散朗　淑氣¶
¶
風馳　佚喜　黨　四隙　種生　恣性¶
¶
逍遙　仁威　爭南　旭旦　晨朝　生遂¶
¶
羣分　絜新¶
　右夾鍾一部二十七律¶
姑洗¶
南授　懷來　考神　方顯　擕角　洗陳¶
¶
變虞　擢頴　嘉氣　始升　卿雲　媚嶺¶
<pb:KR2a0023_WYG_016-19b>¶
疏道　路時　日旅　實沈　炎風　首節¶
¶
柔條　方結　刑始　方齊　物華　革荑¶
¶
茂實　登明　壯進(下生安運)　　依行(上生包育)¶
¶
少選　道從　朱黻　揚庭　含貞¶
　右姑洗一部三十四律¶
中呂¶
朱明　啓運　景風　初緩　羽物　斯奮¶
¶
南中　離春　率農　有程　南訛　敬致¶
<pb:KR2a0023_WYG_016-20a>¶
相趣　内貞　朱草　含輝　屈軼　曜疇¶
¶
已氣　清和　物應　戒麰　荒落　貞軫¶
¶
天庭　祚周¶
　右中呂一部二十七律¶
蕤賔¶
南事(京房終律)　　謐静　則選　布蕚　滿羸¶
¶
潛動　盛變　賔安　懷逺　聲暨　軌同¶
¶
海水　息沴　離躬　安壯　崇明　逺眺¶
<pb:KR2a0023_WYG_016-20b>¶
升中　鳳翥　朝陽　制時　瑞通　鶉火¶
¶
又次　髙燄　其煌¶
　右蕤賔一部二十七律¶
林鍾¶
謙侍　崇德　循道　方壯　隂升　靡慝¶
¶
去滅　華銷　朋慶　雲布　均任　仰成¶
¶
寛中　安度　徳均　無蹇　禮溢　智深¶
¶
任肅　純恪　歸嘉　美音　溫風　候節¶
<pb:KR2a0023_WYG_016-21a>¶
蓂華　繡嶺　物無　否與　景口　曜井¶
¶
日煥　重輪　財華¶
　右林鍾一部三十四律¶
夷則¶
升商　清爽　氣精　隂德　白藏　御敘¶
¶
鮮刑　貞剋　金天　劉獮　㑹道　歸仁¶
¶
隂侶　去南　陽消　柔辛　延乙　和庚¶
¶
靡卉　荑晉　分積　孔脩　九德　咸藎¶
<pb:KR2a0023_WYG_016-21b>¶
僉惟　俾乂¶
　右夷則一部二十七律¶
南呂¶
白呂　捐秀　敦實　素風　勁物　酋稔¶
¶
結躬　肥遯　羸中　晟隂　抗節　威逺¶
¶
有截　歸期　中德　王猷　允塞　蓐收¶
¶
撙轡　搖落　未卬　質隨　分滿　道心¶
¶
貞堅　蓄止　歸藏　夷汙　均義　悦使¶
<pb:KR2a0023_WYG_016-22a>¶
亡勞　九有　光賁¶
　右南呂一部三十四律¶
無射¶
思沖　懷謙　恭儉　休老　恤農　銷祥¶
¶
閉奄　降婁　藏邃　日在　旋春　閹藏¶
¶
明奎　鄰齊　軌衆　大蓄　嗇歛　下濟¶
¶
息肩　無邊　期保　延年　秋深　野色¶
¶
玄月　澄天¶
　右無射一部二十七律¶
<pb:KR2a0023_WYG_016-22b>¶
應鍾¶
分焉　祖微　據始　功成　乂定　静謐¶
¶
遲内　無爲　而乂　姑射　凝晦　動寂¶
¶
應徵　未育　萬機　萬壽　無疆　地久¶
¶
天長　脩復　遲時　方制　無休　九野¶
¶
八荒　億兆　安運¶
　右應鍾一部二十八律¶
<pb:KR2a0023_WYG_016-23a>¶
審度¶
史記曰夏禹以身爲度以聲爲律禮記曰丈夫布手爲¶
尺周官云璧羡起度鄭司農云羡長也此璧徑尺以起¶
度量易緯通卦驗十馬尾爲一分淮南子云秋分而禾¶
定定而禾熟律數十二而當一粟十二粟而當¶
一寸者禾穂芒也說苑云度量權衡以粟生一粟爲¶
一分孫子算術云蠶所生吐絲爲忽十忽爲秒十秒爲¶
豪十豪爲氂十氂爲分此皆起度之源其文舛互唯漢¶
志度者所以度長短也本起黄鍾之長以子榖秬黍中¶
<pb:KR2a0023_WYG_016-23b>¶
者一黍之廣度之九十黍爲黄鍾之長一黍爲一分十¶
分爲一寸十寸爲一尺十尺爲一丈十丈爲一引而五¶
度審矣後之作者又憑此説以律度量衡並因秬黍散¶
爲諸法其率可通故也黍有大小之差年有豐耗之異¶
前代量校每有不同又俗傳訛替漸致増損今略諸代¶
尺度一十五等并異同之說如左¶
一周尺¶
<pb:KR2a0023_WYG_016-24a>¶
漢志王莽時劉歆銅斛尺¶
後漢建武銅尺¶
晉泰始十年荀朂律尺爲晉前尺¶
祖沖之所傳銅尺¶
徐廣徐爰王隠等晉書云武帝泰始九年中書監荀勗¶
校太樂八音不和始知爲後漢至魏尺長於古四分有¶
餘勗乃部著作郎劉恭依周禮制尺所謂古尺也依古¶
尺更鑄銅律呂以調聲韻以尺量古器與本銘尺寸無¶
差又汲郡盜發魏襄王冡得古周時玉律及鍾磬與新¶
<pb:KR2a0023_WYG_016-24b>¶
律聲韻闇同于時郡國或得漢時故鍾吹新律命之皆¶
應梁武鍾律緯云祖沖之所傳銅尺其銘曰晉泰始十¶
年中書考古器揆校今尺長四分半所校古法有七品¶
一曰姑洗玉律二曰小呂玉律三曰西京銅望臬四曰¶
金錯望臬五曰銅斛六曰古錢七曰建武銅尺姑洗微¶
強西京望臬微弱其餘與此尺同(銘八十二字)此尺者勗新¶
尺也今尺者杜夔尺也雷次宗何胤之二人作鍾律圖¶
<pb:KR2a0023_WYG_016-25a>¶
所載荀勗校量古尺文與此銘同而蕭吉樂譜謂爲梁¶
朝所考七品謬也今以此尺爲本以校諸代尺云¶
二晉田父玉尺¶
梁法尺實比晉前尺一尺七氂¶
世説稱有田父於野地中得周時玉尺便是天下正尺¶
荀勗試以校尺所造金石絲竹皆短校一米梁武帝鍾¶
律緯稱主衣從上相承有周時銅尺一枚古玉律八枚¶
檢主衣周尺東昏用爲章信尺不復存玉律一口蕭餘¶
定七枚夾鍾有昔題刻廼制爲尺以相參驗取細毫中¶
<pb:KR2a0023_WYG_016-25b>¶
黍積次詶定今尺最爲詳密長祖沖之尺校半分以新¶
尺制爲四器名爲通又依新尺爲笛以命古鍾按刻夷¶
則以笛命飲和韻夷則定合案此兩尺長短近同¶
三梁表尺實比晉前尺一尺二分二氂一毫有奇¶
蕭吉云出於司馬法梁朝刻其度於影表以測影案此¶
即奉朝請祖暅所算造銅圭影表者也經陳滅入朝大¶
業中議以合古乃用之調律以制鍾磬等八音樂器¶
<pb:KR2a0023_WYG_016-26a>¶
四漢官尺實比晉前尺一尺三分七毫¶
晉時始平掘地得古銅尺¶
蕭吉樂譜云漢章帝時零陵文學史奚景於泠道縣舜¶
廟下得玉律度爲此尺傳暢晉諸公讚云荀勗造鍾律¶
時人並稱其精密唯陳留阮咸譏其聲髙後始平掘地¶
得古銅尺嵗久欲腐以校荀勗今尺短校四分時人以¶
咸爲解此兩尺長短近同¶
五魏尺杜夔所用調律比晉前尺一尺四分七氂魏陳¶
留王景元四年劉徽注九章云王莽時劉歆斛尺弱於¶
<pb:KR2a0023_WYG_016-26b>¶
今尺四寸五氂比魏尺其斛深九寸五分五氂即晉荀¶
勗所云杜夔尺長於今尺四分半是也¶
六晉後尺實比晉前尺一尺六分二氂¶
蕭吉云晉氏江東所用¶
七後魏前尺實比晉前尺一尺二寸七氂¶
八中尺實比晉前尺一尺二寸一分一氂¶
九後尺實比晉前尺一尺二寸八分一氂(即開皇官尺及後周市尺)¶
<pb:KR2a0023_WYG_016-27a>¶
後周市尺比玉尺一尺九分三氂¶
開皇官尺即鐡尺一尺二寸¶
此後魏初及東西分國後周未用玉尺之前雜用此等¶
尺甄鸞算術云周朝市尺得玉尺九分二氂或傳梁時¶
有誌公道人作此尺寄入周朝云與多鬚老翁周太祖¶
及隋髙祖各自以爲謂已周朝人間行用及開皇初著¶
令以爲官尺百司用之终于仁壽大業中人間或私用¶
之¶
十東魏尺實比晉前尺一尺五寸八毫¶
<pb:KR2a0023_WYG_016-27b>¶
此是魏中尉兀延明累黍用半周之廣爲尺齊朝因而¶
用之魏收魏史律歴志云公孫崇永平中更造新尺以¶
一黍之長累爲寸法尋太常卿劉芳受詔脩樂以秬黍¶
中者一黍之廣即爲一分而中尉元匡以一黍之廣度¶
黍二縫以取一分三家紛競久不能決太和十九年髙¶
祖詔以一黍之廣用成分體九十之黍黄鍾之長以定¶
銅尺有司奏從前詔而芳尺同髙祖所制故遂典脩金¶
<pb:KR2a0023_WYG_016-28a>¶
石迄武定未有論律者¶
十一蔡邕銅籥尺¶
後周玉尺實比晉前尺一尺一寸五分八氂¶
從上相承有銅籥一以銀錯題其銘曰籥黄鍾之宮長¶
九寸空圍九分容秬黍一千二百粒稱重十二銖兩之¶
爲一合三分損益轉生十二律祖孝孫云相承傳是蔡¶
邕銅籥後周武帝保定中詔遣大宗伯盧景宣上黨公¶
長孫紹逺岐國公斛斯徴等累黍造尺從横不定後因¶
修倉掘地得古玉斗以爲正器據斗造律度量衡因用¶
<pb:KR2a0023_WYG_016-28b>¶
此尺大赦改元天和百司行用終於大象之末其律黄¶
鍾與蔡邕古籥同¶
十二宋氏尺實比晉前尺一尺六分四氂¶
錢樂之渾天儀尺¶
後周鐵尺¶
開皇初調鍾律尺及平陳後調鍾律水尺此宋代人間¶
所用尺傳入齊梁陳以制樂律與晉後尺及梁時俗尺¶
<pb:KR2a0023_WYG_016-29a>¶
劉曜渾天儀尺略相依近當由人間恒用増損訛替之¶
所致也周建德六年平齊後即以此同律度量頒于天¶
下其後宣帝時達奚震及牛弘等議曰竊惟權衡度量¶
經邦懋軌誠須詳求故實考校得衷謹尋今之鐡尺是¶
太祖遣尚書故蘇綽所造當時檢勘用爲前周之尺騐¶
其長短與宋尺符同即以調鍾律并用均田度地今以¶
上黨羊頭山黍依漢書律歴志度之若以大者稠累依¶
數滿尺實於黄鍾之律須撼乃容若以中者累尺雖復¶
小稀實於黄鍾之律不動而滿計此二事之殊良由消¶
<pb:KR2a0023_WYG_016-29b>¶
息未善其於鐵尺终有一㑹且上黨之黍有異他鄉其¶
色至烏其形圓重用之爲量定不徒然正以時有水旱¶
之差地有肥瘠之異取黍大小未必得中案許慎解秬¶
黍體大本異於常疑今之大者正是其中累百滿尺即¶
是㑹古實籥之外纔剩十餘此恐圍徑或差造律未妙¶
就如撼動取滿論理亦通今勘周漢古錢大小有合宋¶
氏渾儀尺度無舛又依淮南累粟十二成寸明先王制¶
<pb:KR2a0023_WYG_016-30a>¶
法索隠鈎深以律計分義無差異漢書食貨志云黄金¶
方寸其重一斤今鑄金校驗鐡尺爲近依文據理符㑹¶
處多且平齊之始已用宣布今因而爲定彌合時宜至¶
於玉尺累黍以廣爲長累既有剩實復不滿尋訪古今¶
恐不可用其晉梁尺量過爲短小以黍實管彌復不容¶
據律調聲必致髙急且八音克諧明王盛範同律度量¶
哲后通規臣等詳校前經斟量時事謂用鐡尺於理爲¶
便未及詳定髙祖受終牛弘辛彦之鄭譯何妥等久議¶
不決既平陳上以江東樂爲善曰此華夏舊聲雖隨俗¶
<pb:KR2a0023_WYG_016-30b>¶
改變大體猶是古法祖孝孫云平陳後廢周玉尺律便¶
用此鐡尺律以一尺二寸即爲市尺¶
十三開皇十年萬寶常所造律呂水尺實比晉前尺一¶
尺一寸八分六氂今太樂庫及内出銅律一部是萬寶¶
常所造名水尺律説稱其黄鍾律當鐡尺南呂倍聲南¶
呂黄鍾羽也故謂之水尺律¶
十四雜尺趙劉曜渾天儀土圭尺長於梁法尺四分三¶
<pb:KR2a0023_WYG_016-31a>¶
氂實比晉前尺一尺五分¶
十五梁朝俗間尺長於梁法尺六分三氂短於劉曜渾¶
儀尺二分實比晉前尺一尺七分一氂梁武鍾律緯云¶
宋武平中原送渾天儀土圭云是張衡所作驗渾儀銘¶
題是光初四年鑄土圭是光初八年作並是劉曜所制¶
非張衡也制以爲尺長今新尺四分三氂短俗間尺二¶
分新尺謂梁法尺也¶
嘉量¶
周禮㮚氏爲量鬴深尺内方尺而圜其外其實一鬴其¶
<pb:KR2a0023_WYG_016-31b>¶
臋一寸其實一豆其耳三寸其實一升重一鈞其聲中¶
黄鍾槩而不税其銘曰時文思索允臻其極嘉量既成¶
以觀四國永啓厥後茲器維則春秋左氏傳曰齊舊四¶
量豆區鬴鍾四升曰豆各自其四以登於鬴六斗四升¶
也鬴十則鍾六十四斗也鄭玄以爲方尺積千寸比九¶
章粟米法少二升八十一分升之二十二祖沖之以算¶
術考之積凡一千五百六十二寸半方尺而圜其外減¶
<pb:KR2a0023_WYG_016-32a>¶
傍一氂八毫其徑一尺四寸一分四毫七秒二忽有奇¶
而深尺即古斛之制也九章商功法程粟一斛積二千¶
七百寸米一斛積一千六百二十寸菽合麻麥一斛積¶
二千四百三十寸此據精麤爲率使價齊而不等其器¶
之積寸也以米斛爲正則同于漢志孫子算術曰六粟¶
爲圭十圭爲秒十秒爲撮十撮爲勺十勺爲合應劭曰¶
圭者自然之形隂陽之始四圭爲撮孟康曰六十四黍¶
爲圭漢志曰量者龠合升斗斛也所以量多少也本起¶
於黄鍾之龠用度數審其容以子榖秬黍中者千有二¶
<pb:KR2a0023_WYG_016-32b>¶
百實其龠以井水凖其概十龠爲合十合爲升十升爲¶
斗十斗爲斛而五量嘉矣其法用銅方尺而圜其外旁¶
有庣焉其上爲斛其下爲斗左耳爲升右耳爲合龠其¶
狀似爵以縻爵禄上三下二參天兩地圜而函方左一¶
右二隂陽之象也其圍象規其重二鈞備氣物之數合¶
萬有一千五百二十也聲中黄鍾始於黃鍾而反覆焉¶
其斛銘曰律嘉量斛方尺而圜其外庣旁九氂五毫羃¶
<pb:KR2a0023_WYG_016-33a>¶
百六十二寸深尺積一千六百二十寸容十斗祖沖之¶
以圓率考之此斛當徑一尺四寸三分六氂一毫九秒¶
三忽庣旁一分九毫有奇劉歆庣旁少一氂四毫有奇¶
歆數術不精之所致也¶
魏陳留王景元四年劉徽注九章商功曰當今大司農¶
斛圓徑一尺三寸五分五氂深一尺積一千四百四十¶
一寸十分之三王莽銅斛於今尺爲深九寸五分五氂¶
徑一尺三寸六分八氂七毫以徽術計之於今斛爲容¶
九斗七升四合有奇此魏斛大而尺長王莽斛小而尺¶
<pb:KR2a0023_WYG_016-33b>¶
短也¶
梁陳依古齊以古升五升爲一斗後周武帝保定元年¶
辛巳五月晉國造倉獲古玉升暨五年乙酉冬十月詔¶
改制銅律度遂致中和累黍積龠同茲玉量與衡度無¶
差准爲銅升用頒天下内徑七寸一分深二寸八分重¶
七斤八兩天和二年丁亥正月癸酉朔十五日戊子校¶
定移地官府爲式此銅升之銘也其玉升銘曰維大周¶
<pb:KR2a0023_WYG_016-34a>¶
保定元年嵗在重光月旅蕤賓晉國之有司修繕倉廩¶
獲古玉升形制典正若古之嘉量太師晉國公以聞勅¶
納於天府暨五年嵗在協洽皇帝廼詔稽凖繩考灰律¶
不失圭撮不差累黍遂鎔金寫之用頒天下以合太平¶
權衡度量今若以數計之玉升積玉尺一百一十寸八¶
分有奇斛積一千一百八寸五分七氂三毫九秒又甄¶
鸞算術云玉升一升得官斗一升三合四勺此玉升大¶
而官斗小也以數計之甄鸞所據後周官斗積玉尺九¶
十七寸有奇斛積九百七十七寸有竒後周玉斗并副¶
<pb:KR2a0023_WYG_016-34b>¶
金錯銅斗及建德六年金錯題銅斗實同以秬黍定量¶
以玉稱權之一升之實皆重六斤十三兩開皇以古斗¶
三升爲一升大業初依復古斗¶
衡權¶
衡者平也權者重也衡所以任權而均物平輕重也其¶
道如底以見凖之正繩之直左旋見規右折見矩其在¶
天也佐助璇璣斟酌建指以齊七政故曰玉衡權者銖¶
<pb:KR2a0023_WYG_016-35a>¶
兩斤鈞石也以稱物平施知輕重也古有黍絫錘錙鐶¶
鉤鋝鎰之目歴代差變其詳未聞前志曰權本起於黃¶
鍾之重一龠容千二百黍重十二銖兩之爲兩二十四¶
銖爲兩十六兩爲斤三十斤爲鈞四釣爲石五權謹矣¶
其制以義立之以物鈞之其餘大小之差以輕重爲宜¶
圜而環之今之肉倍好者周旋亡端終而復始亡窮已¶
也權與物鈞而生衡衡運生規規圓生矩矩方生繩繩¶
直生凖凖正則衡平而鈞權矣是爲五則備于鈞器以¶
爲大範案趙書石勒十八年七月造建德殿得圓石狀¶
<pb:KR2a0023_WYG_016-35b>¶
如水碓其銘曰律權石重四鈞同律度量衡有辛氏造¶
續咸議是王莽時物後魏景明中并州人王顯達獻古¶
銅權一枚上銘八十一字其銘云律權石重四鈞又云¶
黃帝初祖德帀于虞虞帝始祖德帀于辛嵗在大梁龍¶
集戊辰直定天命有人據土德受正號即真改正建丑¶
長壽隆崇同律度量衡稽當前人龍在己巳嵗次實沈¶
初班天下萬國永遵子子孫孫享傳億年此亦王莽所¶
<pb:KR2a0023_WYG_016-36a>¶
制也其時太樂令公孫崇依漢制先修稱尺及見此權¶
以新稱稱之重一百二十斤新稱與權合若符契於是¶
付崇調樂孝文時一依漢志作斗尺¶
梁陳依古稱齊以古稱一斤八兩爲一斤周玉稱四兩¶
當古稱四兩半開皇以古稱三斤爲一斤大業中依復¶
古稱¶
　隋書卷十六¶
<pb:KR2a0023_WYG_016-36b>¶
<pb:KR2a0023_WYG_016-37a>¶
　隋書卷十六考證¶
律歴志上女媧笙簧○簧字各本並訛篁今改正¶
七始詠以出納五言○(臣召南)按漢書律歴志引尚書¶
　作七始詠是也各本詠作訓詠訓二字相似而轉寫¶
　誤耳七始之說詳於漢志¶
夫律者所以立鈞出度○國語原文作立均是也此志¶
　數處並作鈞又引詩秉國之均亦作鈞理不可解¶
所著之書名爲綴術○(臣召南)按經籍志有綴術六卷¶
　不言撰人當即祖冲之所著也南史祖冲之傳作注¶
<pb:KR2a0023_WYG_016-37b>¶
　九章造綴述數十篇則訛以術爲述字¶
殿前三鐘悉是周景王所鑄無射也○(臣召南)按三代¶
　樂器流傳最逺者莫如此事左傳昭二十一年天王¶
　將鑄無射孔疏曰秦滅周其鐘徙於長安歴漢魏晉¶
　常在長安及劉裕滅姚泓又移於江東歴宋齊梁陳¶
　時鐘猶在東魏使魏收聘梁收作聘遊賦云珍是滛¶
　器無射在懸是也及開皇九年平陳又遷於西京置¶
<pb:KR2a0023_WYG_016-38a>¶
　太常寺時人悉得見之至十五年敕毁之可爲此文¶
　之証¶
於劉曜渾儀尺二分○(臣召南)按於字上當有短字此¶
　句實連上文長於梁法尺六分三釐也各本俱自爲¶
　行又脫短字遂不可解今移正¶
　隋書卷十六考證¶
<pb:KR2a0023_WYG_016-38b>¶
