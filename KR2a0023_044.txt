# -*- mode: mandoku-view -*-
#+TITLE: 隋書
#+DATE: 2018-03-31 09:03:13.989189
#+PROPERTY: ID KR2a0023
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷四十四
<pb:KR2a0023_WYG_044-1a>¶
欽定四庫全書¶
　隋書卷四十四¶
唐　特　進　臣　魏　徴　上¶
　列傳第九¶
滕穆王瓚(嗣王綸)¶
滕穆王瓚字恒生一名慧髙祖母弟也周世以太祖軍¶
功封竟陵郡公尚武帝妹順陽公主自右中侍上士遷¶
御伯中大夫保定四年改為納言授儀同瓚貴公子又¶
尚公主美姿儀好書愛士甚有令名於當世時人號曰¶
<pb:KR2a0023_WYG_044-1b>¶
楊三郎武帝甚親愛之平齊之役諸王咸從留瓚居守¶
帝謂之曰六府事殷一以相付朕將遂事東方無西顧¶
之憂矣其見親信如此宣帝即位遷吏部中大夫加上¶
儀同未㡬帝崩髙祖入禁中將總朝政令廢太子勇召¶
之欲有計議瓚素與髙祖不協聞召不從曰作隋國公¶
恐不能保何乃更為族滅事邪髙祖作相遷大將軍㝷¶
拜大宗伯典脩禮律進位上柱國邵國公瓚見髙祖執¶
<pb:KR2a0023_WYG_044-2a>¶
政羣情未一恐為家禍隂有圖髙祖之計髙祖每優容¶
之及受禪立為滕王後拜雍州牧上數與同坐呼為阿¶
三後坐事去牧以王就第瓚妃宇文氏先時與獨孤皇¶
后不平及此欝欝不得志隂有咒詛上命瓚出之瓚不¶
忍離絶固請上不得已從之宇文氏竟除屬籍瓚由是¶
忤㫖恩禮更薄開皇十一年從幸栗園暴薨時年四十¶
二人皆言其遇鴆以斃子綸嗣¶
綸字斌籕性弘厚美姿容頗解鍾律髙祖受禪封邵國¶
公邑八千户眀年拜邵州刺史晉王廣納妃於梁詔綸¶
<pb:KR2a0023_WYG_044-2b>¶
致禮焉甚為梁人所敬綸以穆王之故當髙祖之世每¶
不自安煬帝即位尤被猜忌綸憂懼不知所為呼術者¶
王琛而問之琛答曰王相禄不凡乃因曰滕即騰也此¶
字足為善應有沙門惠恩崛多等頗解占候綸每與交¶
通常令此三人為度星法有人告綸怨望咒詛帝命黄¶
門侍郎王弘窮治之弘見帝方怒遂希㫖奏綸厭蠱惡¶
逆坐當死帝令公卿議其事司徒楊素等曰綸希冀國¶
<pb:KR2a0023_WYG_044-3a>¶
災以為身幸原其性惡之由積自家世惟皇運之始四¶
海同心在於孔懐彌湏叶力其先乃離阻大謀棄同即¶
異父悖於前子逆於後非直覬覦朝廷便是圖危社稷¶
為惡有狀其罪莫大刑兹無赦抑有舊章請依前律帝¶
以公族不忍除名為民徙始安諸弟散從邊郡大業七¶
年親征遼東綸欲上表請從軍自効為郡司所遏未㡬¶
復徙朱崖及天下大亂為賊林仕弘所逼携妻子竄于¶
儋耳後歸大唐為懐化縣公綸弟坦字文籕初封竟陵¶
郡公坐綸徙長沙坦弟猛字武籕徙衡山猛弟温字眀¶
<pb:KR2a0023_WYG_044-3b>¶
籕初徙零陵温好學解屬文既而作零陵賦以自寄其¶
辭哀思帝見而怒之轉徙南海温弟詵字弘籕前亦徙¶
零陵帝以其脩謹襲封滕王以奉穆王嗣大業末薨於¶
江都¶
道悼王静¶
道悼王静字賢籕滕穆王瓚之子也出繼叔父嵩嵩在¶
周代以太祖軍功賜爵興城公早卒髙祖踐位追封道¶
<pb:KR2a0023_WYG_044-4a>¶
王諡曰宣以静襲焉卒無子國除¶
衞昭王爽(嗣王集)¶
衞昭王爽字師仁小字眀達髙祖異母弟也周世在襁¶
褓中以太祖軍功封同安郡公六嵗而太祖崩為獻皇¶
后之所鞠養由是髙祖於諸弟中特寵愛之十七為内¶
史上士髙祖執政拜大將軍秦州總管未之官轉授蒲¶
州刺史進位柱國及受禪立為衞王㝷遷雍州牧領左¶
右將軍俄遷右領軍大將軍權領并州總管嵗餘進位¶
上柱國轉涼州總管爽美風儀有器局治甚有聲其年¶
<pb:KR2a0023_WYG_044-4b>¶
以爽為行軍元帥歩騎七萬以備胡出平涼無虜而還¶
眀年大舉北伐又為元帥河間王弘豆盧勣竇榮定髙¶
熲虞慶則等分道而進俱受爽節度爽親率李元節等¶
四將出朔州遇沙鉢略可汗于白道接戰大破之虜獲¶
十餘人驅馬牛羊鉅萬沙鉢略可汗中重創而遁髙祖¶
大悦賜爽真食梁安縣千户六年復為元帥歩騎十五¶
萬出合州突厥遁逃而返眀年徵為納言髙祖甚重之¶
<pb:KR2a0023_WYG_044-5a>¶
未㡬爽寢疾上使巫者薛榮宗視之云衆鬼為厲爽令¶
左右驅逐之居數日有鬼物來擊榮宗榮宗走下階而¶
斃其夜爽薨時年二十五贈太尉冀州刺史子集嗣¶
集字文㑹初封遂安王㝷襲封衞王煬帝時諸侯王恩¶
禮漸薄猜防日甚集憂懼不知所為乃呼術者俞普眀¶
章醮以祈福助有人告集咒詛憲司希㫖鍜成其獄奏¶
集惡逆坐當死天子下公卿議其事楊素等曰集密懐¶
左道厭蠱君親公然咒詛無慙幽顯情滅人理事悖先¶
朝是君父之罪人非臣子之所赦請論如律時滕王綸¶
<pb:KR2a0023_WYG_044-5b>¶
坐與相連帝不忍加誅乃下詔曰綸集以附蕚之華猶¶
子之重縻之好爵匪由徳進正應與國升降休戚是同¶
乃包藏妖禍誕縱邪僻在三之義愛敬俱淪急難之情¶
孔懐頓滅公卿議既知此覽以潸然雖復王法無私恩¶
從義斷但法隐公族禮有親親致之極辟情所不忍於¶
是除名為民逺徙邊郡遇天下大亂不知所終¶
蔡王智積¶
<pb:KR2a0023_WYG_044-6a>¶
蔡王智積髙祖弟整之子也整周眀帝時以太祖軍功¶
賜爵陳留郡公㝷授開府車騎大將軍從武帝平齊至¶
并州力戰而死及髙祖作相贈柱國大司徒冀定瀛相¶
懐衞趙貝八州刺史髙祖受禪追封蔡王諡曰景以智¶
積襲焉又封其弟智眀為髙陽郡公智才為開封縣公¶
㝷拜智積為開府儀同三司授同州刺史儀衞資送甚¶
盛頃之以脩謹聞髙祖善之在州未嘗嬉戲遊獵聼政¶
之暇端坐讀書門無私謁有侍讀公孫尚儀山東儒士¶
府佐君英蕭徳言並有文學時延於座所設唯餅果¶
<pb:KR2a0023_WYG_044-6b>¶
酒纔三酌家有女妓唯年節嘉慶奏於太妃之前其簡¶
静如此昔髙祖龍潛時景王與髙祖不睦其太妃尉氏¶
又與獨孤皇后不相諧以是智積常懐危懼每自貶損¶
髙祖知其若是亦哀憐之人或勸智積治産業者智積¶
曰昔平原露朽財帛苦其多也吾幸無可露何更營乎¶
有五男止教讀諭語孝經而已亦不令交通賔客或問¶
其故智積答曰卿非知我者其意恐兒子有才能以致¶
<pb:KR2a0023_WYG_044-7a>¶
禍也開皇二十年徴還京第無他職任闔門自守非朝¶
覲不出煬帝即位滕王綸衞王集並以讒搆得罪髙陽¶
公智眀亦以交遊奪爵智積逾懼大業七年授弘農太¶
守委政寮佐清浄自居及楊玄感作亂自東都引軍而¶
西智積謂官屬曰玄感聞大軍將至欲西圖闗中若成¶
其計則根本固矣當以計縻之使不得進不出一旬自¶
可擒耳及玄感軍至城下智積登陴詈辱之玄感怒甚¶
留攻之城門為賊所燒智積乃更益火賊不得入數日¶
宇文述等援軍至合擊破之十二年從駕江都寢疾帝¶
<pb:KR2a0023_WYG_044-7b>¶
時疎薄骨肉智積每不自安及遇患不呼醫臨終謂所¶
親曰吾今日始知得保首領沒於地矣時人哀之有子¶
道玄¶
史臣曰周建懿親漢開盤石内以敦睦九族外以輯寧¶
億兆深根固本崇奬王室安則有以同其樂衰則有以¶
恤其危所由來久矣魏晉以下多失厥中不遵王度各¶
徇所私抑之則勢齊於匹夫抗之則權侔於萬乘矯枉¶
<pb:KR2a0023_WYG_044-8a>¶
過正非一時也得失詳乎前史不復究而論焉髙祖昆¶
弟之恩素非篤睦閨房之隙又不相容至于二世承基¶
其獘愈甚是以滕穆暴薨人皆竊議蔡王將沒自以為¶
幸唯衞王養于獻后故任遇特隆而諸子遷流莫知死¶
所悲夫其錫以茅土稱為盤石行無甲兵之衞居與甿¶
隸為伍外内無虞顛危不暇時逢多難將何望焉¶
　隋書卷四十四¶
<pb:KR2a0023_WYG_044-8b>¶
<pb:KR2a0023_WYG_044-9a>¶
　隋書卷四十四考證¶
滕穆王瓚子綸字斌籕○北史籕作籍(臣映斗)按本傳¶
　綸弟坦字文籕猛字武籕温字眀籕洗字弘籕則綸¶
　字斌籕當非譌也¶
　隋書卷四十四考證¶
<pb:KR2a0023_WYG_044-9b>¶
